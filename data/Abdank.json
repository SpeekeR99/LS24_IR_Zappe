{
    "title": [
        "Abdank"
    ],
    "toc": [],
    "h1": [],
    "h2": [
        "Abdank",
        "Základní informace",
        "Dodatečné informace",
        "Vztahy",
        "Výskyt",
        "Život",
        "Zajímavosti"
    ],
    "h3": [
        "Titul",
        "Stav",
        "Rasa",
        "Národnost",
        "Rodiče",
        "Ve hře",
        "V knize"
    ],
    "content": [
        "Abdank\nZákladní informace\nTitul\nKrál Temerie\nDodatečné informace\nStav\nZesnulý\nRasa\nČlověk\nNárodnost\nVztahy\nRodiče\nDesmodeus (otec)\nVýskyt\nVe hře\nWiedźmin: Gra Wyobraźni\n\nThe Witcher Role-Playing Game\n\nV knize\nČas opovržení\nAbdankbyl duševně zaostalý syn proslulého krále Dezmoda a jeho nástupce na temerský trůn. Vládl v první polovině 9. století.\n\nJeho dvorním čarodějem, rádcem a prakticky opravdovým vládcem byl Raffard Bílý.\n\nŽivot\n\nJeho vláda nebyla pro Temerii nikterak lehkým obdobím. Nejprve vypukla tzv. šestiletá válka, ve které Abdank společně se svými vazaly bojoval proti Cintře o vládu nad územími kolem středu řeky Jarugy. Válka se časem stala úmornou pro obě strany, dokud se čarodějovi Raffard Bílý nepodařilo usmířit oba krále a přesvědčit je, aby jednali o mírové smlouvě. To pro čaroděje znamenalo značný kariérní růst: král mu dokonce nabídl korunu. Přeci jen, Abdank byl přezdíván Král Imbecil či Král Idiot. Raffard v ušlechtilém gestu tuto nabídku odmítl, přijal však pozici hlavního rádce, která mu prakticky zaručovala opravdovou moc. Raffard byl tak faktickým vládcem Temerie.\n\nAby Raffard udržel krále Abdanka mimo zájmy politiky, udržoval v něm nadšení pro alchymii. Do Vizimy, hlavního města Temerie, bylo sezváno velké množství alchymistů ze vzdálených koutů Kontinentu pod příslibem slávy a bohatství. Abdank po nich chtěl jediné: proměnit olovo ve zlato. Kdo neuspěl, skončil na popravišti. Brzo se však nevděčný uděl rozkřikl, a tak se začali alchymisté Temerii velkým obloukem vyhýbat.\n\nPoté, co byl Raffard jako odpůrce vznikající instituce Čarodějné Kapituly popraven čaroději (někdy mezi lety 830 – 839), se Abdank snažil i nadále zmatečně vládnout. Po několika málo letech však umřel bez mužského dědice. To vyústilo v dlouhou, místy přerušovanou válku, mezi Mariborskou a Ellanderskou větví Temerské dynastie. Tyto opakující se válečné střety se do dějin zapsaly jako válka dýk.\n\nZajímavosti\nAbdanken znamená v němčině odstoupit."
    ]
}