{
    "title": [
        "Adda"
    ],
    "toc": [
        "Obsah\n1\tZaklínač: Poslední přání\n2\tZaklínač (PC hra)\n2.1\tAdda odčarována\n2.2\tZápisy do Deníku\n2.3\tSouvisející knihy\n2.4\tSouvisející úkoly\n3\tPoznámky\n4\t"
    ],
    "h1": [],
    "h2": [
        "Adda",
        "Informace",
        "Vztahy",
        "Reálný svět",
        "Obsah",
        "Zaklínač: Poslední přání",
        "Zaklínač (PC hra)",
        "Poznámky",
        ""
    ],
    "h3": [
        "Aka",
        "Tituly",
        "Choť",
        "Rodiče",
        "Příbuzný",
        "Výskyt",
        "Zápisy do Deníku",
        "Související knihy",
        "Související úkoly"
    ],
    "content": [
        "Adda\nInformace\nAka\n„Bílá“\nPrincezna striga\nTituly\nPrincezna Temerie\nKrálovna Redanie\n\n(dle rozhodnutí ve hře)\n\nVztahy\nChoť\nRadovid V.\n\n(dle rozhodnutí ve hře)\n\nRodiče\nFoltest (otec)\nAdda z Temerie (matka)\nPříbuzný\nAnais La Valette (sestra)\nBertil La Valette (bratr)\nReálný svět\nVýskyt\nZaklínač: Poslední přání\nZaklínač (seriál)\nZaklínač (PC hra)\nAdda je dcera krále Foltesta, pojmenovaná podle své matky a jeho sestry. Byla počata incestem a kletba způsobila, že se přeměnila ve strigu - bestii požírající vše živé, především pak lidi. Nakonec vše dobře dopadlo a můžeme se s ní setkat i v PC hře Zaklínač, kde je jednou z hlavních postav.\n\nObsah\n1\tZaklínač: Poslední přání\n2\tZaklínač (PC hra)\n2.1\tAdda odčarována\n2.2\tZápisy do Deníku\n2.3\tSouvisející knihy\n2.4\tSouvisející úkoly\n3\tPoznámky\n4\t\nZaklínač: Poslední přání\n\nPoprvé se objevuje v knize Zaklínač: Poslední přání a to ihned v první povídce zvané Zaklínač.\n\nPrincezna Adda vylezla po sedmi letech z rodinné hrobky do níž byla krátce po porodu pohřbena společně se svojí matkou jako mrtvá. Nikdo netušil, že je ve skutečnosti naživu, roste a vyvíjí se v lítou bestii, která později zaseje hrůzu do srdcích obyvatel Wyzimy.\n\nOblasti a sídlu jenž byl Addin otec Foltest nucen opustit se později začalo říkat „Stará Wyzima“ a každý kdo vešel zaplatil životem, neboť striga bez milosti zabíjela a pojídala každého kdo se odvážil přiblížit.\n\nOdčarovaná Adda (úvodní videosekvence ke hře Zaklínač)\n\nKletbu jenž mladou princeznu sužovala seslal Ostrit, který později posloužil Zaklínači jako návnada během pokusu odčarování. Kletba se dala zlomit pouze jedním způsobem. Bylo nutné strávit se strigou noc v její hrobce, od setmění až do úsvitu a Geralt z Rivie uspěl, byl však zraněn v momentě kdy kontroloval zdravotní stav odčarované princezny. Zaťala mu své drápy do krku a způsobila ošklivé poranění po kterém mu časem zůstala jen jizva.\n\nOdčarovaná Adda byla obyčejnou čtrnáctiletou dívkou, která měla rozum malého dítěte a slabost pro syrové maso. Pravidelně se musela účastnit rituálů, čichat vůni svíček a nosit náhrdelník dle Geraltova doporučení, aby se zabránilo navrácení kletby. Krátce po odčarování jí zbělaly vlasy, proto se jí začalo přezdívat Adda „Bílá“.\n\nZaklínač (PC hra)\n\nV době ve které se PC hra Zaklínač odehrává je Adda již mladou půvabnou a však velmi rozmazlenou šlechtičnou, která se s Geraltem z Rivie poprvé setká na Leuvaardenově recepci v Novém Narakotu.\n\nBěhem hostiny a krátké rozmluvy požádá Zaklínače o dar, kterým by ji dostatečně nasytil.\n\nPokud se Geralt (hráč) rozhodne vyhovět, neodporuje a daruje Addě syrové maso odmění se mu milostnou chvilkou, kterou spolu stráví ve vedlejším pokoji.\n\n\n\n\nPrincezna Adda vydává rozkaz k popravě zaklínače Geralta z Rivie.\n\nNěkolik dní po hostině vychází najevo Addina spolupráce se Salamandrou, jenž ji měla zaručit vládnu nad Wyzimou a Temerií. Vydávala falešná královská oznámení, financovala Salamandru a později se pokusila zabít Geralta jakmile dokončil své vyšetřování. Selže a Zaklínači se povede za pomoci magie utéci.\n\nRoderick de Wett obnoví kletbu, která byla kdysi seslána na princeznu a znovu ji přemění v nemilosrdné monstrum zvané striga. Adda v kůži strigy se ukryje v hrobce uvnitř kobky rozkládající se pod starým hřbitovem ze kterého vychází jednou za čas na lov až do příchodu Zaklínače.\n\nSňatek Addy a Radovida V.\n\nAdda odčarována\n\nPokud je Adda Zaklínačem odčarována, jsou jí odpuštěny všechny prohřešky vůči koruně a je později provdána za Radovida V., který se svým vojskem pomůže Addině otci králi Foltestovi potlačit povstání a zavést do ulic Wyzimy opět pořádek.\n\n\nZápisy do Deníku\n\n\nPrincezna Adda se narodila z incestního spojení jako příšera - striga. Byl to následek prokletí dvořana zamilovaného do Addiny matky. Několik let striga řádila ve Staré Wyzimě, mordovala a požírala lidi. Nikdo ji nedokázal zabít - ani z ní kletbu sejmout. Dokázal to až Geralt z Rivie. Adda nezískala zpět plně lidskou osobnost a stále hrozí nebezpečí, že se kletba vrátí. Z toho důvodu nosí princezna amulety a pravidelně se podrobuje rituálům, které mají návratu strigy zabránit.\n\nNa Leuvaardenově recepci jsem měl možnost poznat princeznu Addu. Před lety jsem z ní sňal kletbu strigy a z princezny vyrostla krásná, byť poněkud divoká a rozmazlená dívka.\n\nUkázalo se, že za falšováním královské pečeti a chaosem v obchodní čtvrti Wyzimy stála Adda. Princezna spolupracovala se Salamandrou, ale vypadá to, že to společenství na ni bylo moc. Díky intervenci Triss jsem o vlas unikl z Addiných spárů.\n\nProkletí strigy se vrátilo a Adda se změnila v příšeru. Tentokrát jsem ji musel zabít.\nProkletí strigy se vrátilo a Adda se změnila v příšeru. I tentokrát se mi ji podařilo odčarovat.\n\nZ Magistrových poznámek to vypadá, že Adda spolupracovala se Salamandrou a stála za zfalšováním královské pečeti a zavedením výjimečného stavu. Měla slíbený temerský trůn, ale Salamandra ji považovala za nespolehlivou a při nejbližší příležitosti hodlala spojenectví porušit.\n\nPrincezna Adda se narodila jako striga. Zavinil to velmož Ostrit, jenž miloval Addinu matku. Když se dozvěděl o incestním dítěti, pronesl kletbu a vše si zapsal do deníku. Osoba, která má k dispozici tento deník, může kletbu obnovit a změnit Addu znovu ve strigu.\n\nSouvisející knihy\nOdčarování strigy\nOstritův zápisník\nSouvisející úkoly\nNóbl hostina\nJejí Veličenstvo striga\nZaklínačská tajemství\nLedové zrcadlo\nPoznámky\nAdda se jmenuje i pes řezníka z Kupecké čtvrti - prý proto, že je to \"taky pěkně rozmazlená čubka\".\nPokud Addu v Kapitole V místo zabití jen zbavíte kletby, v rámci úkolu Ledové zrcadlo vám jako poslední zjevení přijde na pomoc právě ona.\nÚvodní filmová sekvence ve hře Zaklínač (PC hra) představuje Geraltovo první setkání s Addou v povídce Zaklínač v knize Poslední přání."
    ]
}