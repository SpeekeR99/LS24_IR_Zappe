{
    "title": [
        "Adéla"
    ],
    "toc": [],
    "h1": [],
    "h2": [],
    "h3": [],
    "content": [
        "Adéla byla jedno z dětí známých jako Houtborgská trojčata. Narodila se asi r. 1166 v době, kdy Falka věznila Riannon, královnu Temerie. Falčina čerstvě narozená dcera byla přidána k Riannoniným dětem, Fioně a Amavetovi. Ani Riannon, která přišla postupně o rozum, ani nikdo jiný nedokázal děti od sebe spolehlivě rozlišit. Král Goidemar povolal na pomoc čaroděje, kteří sice zjistili, že dcerou rebelky je právě Adéla, ale rozhodli se to zatajit, aby se vyhnuli skandálu s popravou dvouletého dítěte. Adela vyrůstala spolu s Fionou a Amavetem.\n\nBěhem morové rány r. 1184 obětavě pomáhala kněžím a lékařům ve wyzimských nemocnicích, přičemž se sama nakazila a zemřela ve věku 17 let. Její tělo bylo spáleno spolu s ostatními oběťmi moru za městskými hradbami. Strach z rozšíření nákazy byl příliš velký na to, aby dostala důstojný pohřeb hodný temerijské princezny.         \n\nPozor, spoiler týkající se děje knih:\n\nPodle hledání Jacoba Fenna ovšem lze tvrdit, že Falčinou dcerou nebyla Adéla, nýbrž Fiona."
    ]
}