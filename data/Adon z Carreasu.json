{
    "title": [
        "Adon z Carreasu"
    ],
    "toc": [],
    "h1": [],
    "h2": [],
    "h3": [],
    "content": [
        "Adon z Carreasu byl zaklínač ze Školy vlka, poprvé zmiňovaný v datadisku O víně a krvi hry Zaklínač 3. Byl jedním z mála zaklínačů Školy vlka, kteří žili i v době po útoku lůzy na hrad Kaer Morhen. Po tomto útoku se velmistrovství školy ujal Vesemir. Právě on poslal Adona do Toussaintu, aby zde u elfího mistra Tyen'saila nechal vyrobit velmistrovskou zbroj pro Školu vlka. Bohužel mu dal na výrobu zbroje málo peněz, proto si Adon musel něco v Toussaintu přivydělat. Přijal zakázku na doprovod výzkumné výpravy Isabelly Duchamp z Oxenfurtské akademie, která prohledávala prastaré rozvaliny v Termeši, kde byl pochován elfí král Divethaf. Zaklínač ale při obraně členů výpravy před přízraky zahynul. Po výpravě později pátrala také neúspěšná výprava profesora Noela Ivora."
    ]
}