{
    "title": [
        "Aenyeweddien"
    ],
    "toc": [],
    "h1": [],
    "h2": [],
    "h3": [],
    "content": [
        "Aenyeweddien – znamená ve starší řeči dítě ohně, byla elfka v loupežné bandě Potkanů. Spíše než jménem ve starší mluvě se jí říkalo Iskra nebo Jiskra.\n\nZ neznámých důvodů byla vyhnána zbytkem svobodných elfů z jejich vlastní domoviny, v podstatě to znamenalo pro ní jistý rozsudek smrti, kdyby se snažila kontaktovat ostatní a hledat u nich pomoc. Naštěstí pro ní, našla v elfích lesích člověka jménem Giselher, jenž byl zraněn šípem lesními elfy. Pomohla mu a utvořili pár, jejich spojení sil nakonec vyústilo v milenecký vztah. Společně s dalšími dvěma páry - Reef, Kayleigh, Asse, a Mistle, utvořili loupeživou bandu Potkani.\n\nIskra (Aenyeweddien) byla známa svým výstředním oblečkem – třešňovým kaftanem s lesklým vzorem, na kterém bylo mnoho ozdob z loupeží, tyto ozdoby jí sloužili jako vyznamenání. Jako módní ikona přitahovala pozornost dětí a mládeže ve vesnicích, které tlupa navštívila. Jinak elfka vypadala hezky, mladě, tak jako většina elfek. Měla tmavé vlasy, velké tmavé oči, úzké rty a jemné elfí zuby. Rovněž nosila v nose diamantovou náušnici. Měla ráda divoké tance.\n\nStejně jako ostatní členové Potkanů, ani ona se neštítila loupeží a vraždění, když se poprvé setkala s Ciri, byla znechucena mladou dívkou, neboť i když ji přijali do skupiny, Ciri odmítala i přes výhružky zabíjet přepadené. Neustále si proto mladičkou novicku dobírala. Po čase však, když Ciri přijala své nové jméno Falka a začala bez váhání zabíjet, Iskra ji přijala mezi rovnou členku skupiny a chovala se k ní daleko lépe. Byla velmi sebejistá a myslela si, že ji nedokáže nic zaskočit, často se každému vysmívala.\n\n9.září 1267 se spolu s Ciri a ostatními Potkany vydala do vesnice Žárlivost, kde se postavili legendárnímu lovci hlav, jménem Leo Bonhart. Ten se dal najmout k vyřízení této lupičské bandy. Jejich přílišná sebedůvěra znamenala jejich konec, všichni až na Ciri byli Bonhartem pozabíjeni, Iskra skončila s proříznutým hrdlem. Jediná Ciri (Falka) unikla smrti v osadě Žárlivost a nesdílela osud ostatních Potkanů, neboť na tu měl lovec odměn jiné plány, zaujal ho totiž její styl boje."
    ]
}