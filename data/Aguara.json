{
    "title": [
        "Aguara"
    ],
    "toc": [],
    "h1": [],
    "h2": [
        "Aguara",
        "Obecný popis",
        "Vzhled",
        "Schopnosti",
        "Reprodukce",
        "Zajímavosti"
    ],
    "h3": [
        "Další jména",
        "Druh",
        "Jazyk",
        "Barva vlasů"
    ],
    "content": [
        "Aguara\nElfská podoba\nLiščí podoba\nObecný popis\nDalší jména\nVixena\n\nLiščice\nLiščí démon\n\nDruh\nAnterion\nJazyk\nObecná mluva\nVzhled\nBarva vlasů\nČervená\nAguara, také známá jako liščice, vixena či liščí démon je anterion (nehumanoidní bytost schopná přeměny na humanoidní podobu). Aguařina pravá podoba je liška. Vyskytují se v knize Bouřková sezóna.\n\nSchopnosti\n\nAguary mají velmi silnou magickou moc. Dokáží vytvářet dokonalé iluze, například schovat celý říční kanál či očarovat ostatní bytosti, aby konaly dle jejich vůle.\n\nAčkoli se nejedná o humanoidy, naučily se mluvit obecnou mluvou, kterou používají při komunikaci s lidmi.\n\nReprodukce\n\nAguary se nemohou rozmnožovat pohlavním stykem, a proto unášejí mladá elfská děvčátka, která pak skrze magii promění v aguary. Použitím tohoto kouzla mezi nimi ale vznikne jakési mateřské pouto, a tak, pokud se kdokoli pokusí holčičku ukrást zpátky, nebo jí ublížit, čeká ho velmi těžký boj s mateřskou aguarou, která zabije kohokoli, kdo stojí mezi ní a její „dcerkou“.\n\nHybridní forma aguary v komiksu The Witcher: Fox Children\nAguara ve své elfské podobě z komiksu The Witcher: Fox Children\nZajímavosti\n„Aguara“ znamená v jazyce guaraní „liška“. V jejich mytologii je tzv. aguara-tunpa (doslova „liščí bůh“) bytost, která oklamává lidi a používá své síly, aby na ně snesla neštěstí a utrpení, i když vzácně se dokáže zachovat i blahosklonně. Podobná božstva najdeme ve francouzské mytologii (reynardine) či japonské (kitsune)."
    ]
}