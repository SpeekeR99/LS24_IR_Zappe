{
    "title": [
        "Amell"
    ],
    "toc": [],
    "h1": [],
    "h2": [
        "Amell",
        "Geografické informace",
        "Důležitá místa"
    ],
    "h3": [
        "Útvar",
        "Lokace",
        "Výskyt"
    ],
    "content": [
        "Amell\nGeografické informace\nÚtvar\nPohoří\nLokace\nHranice Severních království a Nilfgaardského císařství\nVýskyt\nKrev elfů\n\n\nAmellské pohoří je hornatá oblast, která dělí Severní království od Nilfgaardského císařství a jeho vazalských stát. Je proslulé svými nefritovými a jaspisovými doly, stejně jako doly bílého mramoru, z něhož byly stavěny elfí stavby a vyráběny elfí sochy.\n\nPohořím vede hned několik průsmyků, které spojují Toussaint se Severem i s Jihem. Patří mezi ně například průsmyk Theodula, průsmyk Cervantes, průsmyk Malheur, průsmyk Sansmerci a průsmyk Mortblanc. Vedou na všechny světové strany.\n\nNejvyšším vrcholem tohoto pohoří je Hora Gorgona, která je prý po většinu času zahalená mlhou. Dále zde pramení řeky Sansretour, Blessure, Newi, Marnadal a Yelena.\n\nSměrem na jih leží vysočina provincie Mag Turga a údolí Sudduth. Na východě jsou Dračí hory a Tir Tochair, na západě Velké moře a severně protéká řeka Jaruga.\n\nDůležitá místa\nHora Gorgona\nMarnadal\nPrůsmyk Theodula\nTir ná Béa Arainne"
    ]
}