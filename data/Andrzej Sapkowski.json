{
    "title": [
        "Andrzej Sapkowski"
    ],
    "toc": [
        "Obsah\n1\tDílo\n1.1\tSbírky povídek\n1.2\tSága o zaklínači\n1.3\tSága o Reinmarovi z Bělavy\n1.4\tOstatní knihy\n1.5\tSamostatné povídky z časopisů - všechny vydané ve sborníku Magické střípky\n1.6\tRPG manuál\n1.7\tRecenze a fejetony\n2\tZdroje, odkazy, reference"
    ],
    "h1": [],
    "h2": [
        "Obsah",
        "Dílo",
        "Zdroje, odkazy, reference"
    ],
    "h3": [
        "Sbírky povídek",
        "Sága o zaklínači",
        "Sága o Reinmarovi z Bělavy",
        "Ostatní knihy",
        "Samostatné povídky z časopisů - všechny vydané ve sborníku Magické střípky",
        "RPG manuál",
        "Recenze a fejetony"
    ],
    "content": [
        "Andrzej Sapkowski [andřej sapkovski] (*21. června 1948) je považován za jednoho z nejlepších autorů slovanské fantasy.\n\nJe velice populární nejen v rodném Polsku, ale také v České republice, Slovensku, Rusku, Německu, v Portugalsku, Francii, Švýcarsku a obrovskou popularitu si vydobyl ve Španělsku.\n\nV roce 2007 vyšla jeho první kniha povídek v Anglii (nakladatelství Gollancz) a na květen 2008 je naplánováno její vydání i ve Spojených státech jako součást další kampaně okolo PC hry The Witcher (Zaklínač).\n\nNejznámějším dílem Andrzeje Sapkowského jsou povídky a pětidílná sága o zaklínači Geraltovi z Rivie a princezně Ciri. Tato část jeho díla byla i zfilmována, nicméně ohlasy filmu jsou spíše rozpačité a panuje obecná shoda, že polský film i navazující seriál Wiedźmin (Zaklínač) přes některé „světlé chvilky“ ani zdaleka nedosahují kvalit předlohy.\n\nParadoxně daleko lepšího zpracování se dočkala látka z knih v podobě počítačové hry Wiedźmin, která byla u fanoušků A. Sapkowského i u něj samotného přijata nadmíru dobře. Díky ní také došlo k větší komercializaci literární předlohy a to jak s pozitivními tak i negativními efekty.\n\nAndrzej Sapkowski se narodil v Lodži a jelikož má nadání na jazyky, tak po studiu vysoké školy pracoval v oblasti zahraničního obchodu. Svou první povídku publikoval v roce 1986 a již o dva roky později byl jedním z nejoblíbenějších spisovatelů fantasy v Polsku. Kromě knih píše i povídky, recenze, komentáře a fejetony, zejména pak do polských fantasy časopisů Fantastika a Magie a Meč (v orig. Magia i miecz).\n\nMezi jeho nejnovější dílo patří „sága o Reinmarovi z Bělavy“, historická fantasy, která se odehrává v období husitských válek především ve Slezsku a Čechách a samostatný 'povídkový' román o Geraltovi, Bouřková sezóna.\n\nObsah\n1\tDílo\n1.1\tSbírky povídek\n1.2\tSága o zaklínači\n1.3\tSága o Reinmarovi z Bělavy\n1.4\tOstatní knihy\n1.5\tSamostatné povídky z časopisů - všechny vydané ve sborníku Magické střípky\n1.6\tRPG manuál\n1.7\tRecenze a fejetony\n2\tZdroje, odkazy, reference\nDílo\nSbírky povídek\nPovídky o Zaklínači\nZaklínač - Stříbrný meč ISBN 80-900912-5-3 (Winston Smith, Praha 1992)\nZaklínač - Věčný oheň ISBN 80-85643-22-7 (Winston Smith, Praha 1993)\nZaklínač - Meč osudu ISBN 80-85643-23-5 (Winston Smith, Praha 1993)\nZaklínač I - Poslední přání ISBN 80-85951-14-2 (Leonardo, Ostrava 1999)\nZaklínač II - Meč osudu ISBN 80-85951-23-1 (Leonardo, Ostrava 2000)\nOstatní povídky\nMaladie - antologie polských povídek, titulní povídka je z pera Sapkowského\nTandaradei! (Leonardo, Ostrava 1994\nMagické střípky ISBN 80-85951-28-2 (Leonardo, Ostrava 2002)\nSága o zaklínači\nKrev elfů ISBN 80-85951-00-2 (Leonardo, Ostrava 1995)\nZaklínač III. Krev elfů (Leonardo, Ostrava 2006)\nČas opovržení ISBN 80-85951-01-0 (Leonardo, Ostrava 1996)\nZaklínač IV. Čas opovržení (Leonardo, Ostrava 2007)\nKřest ohněm ISBN 80-85951-03-7 (Leonardo, Ostrava 1997)\nVěž vlaštovky ISBN 80-85951-07-X (Leonardo, Ostrava 1998)\nPaní jezera ISBN 80-85951-19-3 (Leonardo, Ostrava 2000)\nSága o Reinmarovi z Bělavy\nNarrenturm, Leonardo, 2003, ISBN 80-85951-36-3 (Narrenturm, 2002)\nBoží bojovníci, Leonardo, 2005, ISBN 80-85951-43-6 (Boży bojownicy, 2004)\nLux perpetua, Leonardo, 2008, ISBN 80-85951-49-3 (Lux perpetua, 2006)\nOstatní knihy\n\nZmije\n\nSamostatné povídky z časopisů - všechny vydané ve sborníku Magické střípky\nZlaté odpoledne\nV kráteru po bombě\nNěco končí, něco začíná (autorova legrácka, původně nebyla určena k veřejnému rozšiřování)\nRPG manuál\nYrrherdesovo oko\nRecenze a fejetony\nZachraňme elfy\nV Šedých horách zlato není\nZdroje, odkazy, reference\nwww.sapkowski.pl -Asi nejlepší stránky, pokud ovšem rozumíte polsky\nwww.sapkowski.cz-Původně česká mutace předchozího zdroje,po roce aktualizovaná\nwww.zaklinac.com- Pravidelně aktualizované Fan stránky o zaklínači s encyklopedií.\nwww.sapkowski.ru - ruská stránka,anglická i ruská verze\nwww.geocities.com/asapek/- Španělská stránka\nDiskuzní klub na Lapiduchu\nLegie.info - autor Andrzej Sapkowski - informace, knihy, povídky\n\n\n\n\n\tNa Wikipedii naleznete článek Andrzej Sapkowski. Seznam autorů je možné vidět v historii stránky. Stejně jako u Zaklínač Wiki, text Wikipedia je dostupný pod \"GNU Free Documentation License\".\n\n\n"
    ]
}