{
    "title": [
        "Arethusa"
    ],
    "toc": [],
    "h1": [],
    "h2": [
        "Arethusa",
        "Geografické informace",
        "Historie",
        "Významné osobnosti ",
        "Absolventky "
    ],
    "h3": [
        "Útvar",
        "Lokace",
        "Výskyt"
    ],
    "content": [
        "Arethusa\nGeografické informace\nÚtvar\nAkademie\nLokace\nTemerie\n\nOstrov Thanedd\n\nVýskyt\nČas opovržení\nArethusa je škola mladých čarodějek nacházející se na ostrově Thaneddu, nedaleko pobřeží vedle zámku Garstang. Nalezneme v ní 5 podlaží a 76 pokojů, včetně prostor pro studentky. Byla založena v 9. století čarodějkou Clarou Larissou de Winter. Studují zde dívky z 12 předních redanských rodin a školné zde není žádná levná záležitost. Podle Molnara Giancardiho se vyšplhá až na 1 200 novigradských korun, pro nově příchozí ještě pak 200 korun za imatrikulaci. Přesto mohou na akademii studovat i nemajetné dívky, pokud u nich některá z čarodějek rozezná výjimečný talent a rozhodne se sponzorovat jejich školné. Díky Arethuse značně zbohatlo přilehlé město Gors Velen, kde si čarodějky opatřují vše potřebné. Adeptky nemají povoleno samy opouštět ostrov a návštěvníkům je povolen pouze vstup na nejnižší terasu v Loxii.\n\nStudentky magie nastupují na akademii v různém věku – v brzkém věku či až později, když se u nich projeví magický talent. Od toho se pak také odvíjí délka studia.\n\nAbsolventky mají tři možnosti, co dělat po ukončení studia: \n\nMohou zůstat na akademii jako asistentky některé mistryně preceptorky a vypomáhat jí.  \nMohou nastoupit jako trvalé praktikantky u některého z nezávislých mistrů či mistryň v jejich rezidenci.  \nMohou se vydat „do světa“ jakožto tzv. dwimveandry. Ty pak cestují po světě, přijímají různé krátkodobé práce u mistrů a získávají zkušenosti. \n\nVšechny tři z těchto cest vedou po několika letech vždy zpět do akademie, kde studentky magie podstoupí poslední závěrečnou zkoušku ve své specializaci, aby oficiálně získaly titul mistryně. \n\nHistorie\n\nV roce 1267 se zde konal sjezd čarodějů, ten se ale zvrhl v převrat. Naštěstí se většina studentek zrovna nacházela mimo prostory akademie, aby nepřekážely v konferenci.\n\nNásledující událost se stala pouze ve hře a nemusí odpovídat dílu A. Sapkowského:\n\n\nAkademie byla napadena a zničena po tom, co Radovid vyhlásil v Redanii válku proti všemu magickému. Některým adeptkám se podařilo zavčasu uprchnout s Margaritou Laux-Antille do Novigradu, kde doufaly v úspěšný útěk do Koviru pod vedením Triss Ranuncul. Zbylé studentky byly zajaty redanskými vojáky a popraveny, jen malý houf ještě stihl uniknout s jinou mistryní. Než se Geraltovi s Yennefer podařilo dostat Margaritu z vězení, všechny adeptky, které do Novigradu přivedla, byly upáleny nebo zabity lovci čarodějů. Radovid Margaritu šetřil pro závěrečnou, pompézní popravu, dokud nezasáhli Geralt a Yennefer.\n\nVýznamné osobnosti \nClara Larissa de Winter - zakladatelka akademie, čarodějka ohně\nLeticia Charbonneau - rektorka akademie\nTissaia de Vries - rektorka akademie\nMargarita Laux-Antille - rektorka akademie po Tissaie\nAbsolventky \nAnisse (ve hře Zaklínač 3: Divoký hon)\nApril Wenhaver\nAugusta Wagner\nCarla Demetia Crest\nFelicia Cori (ve hře Zaklínač 2: Vrahové králů)\nIlona Laux-Antille\nJade Glevissig\nKeira Metz\nLeticia Charbonneau\nMillegarda\nNimue verch Wledyr ap Gwyn\nNora Wagner\nSabrina Glevissig\nTriss Ranuncul (není to nikde zmíněno, ale předpokládá se to)\nViolenta Suarez\nYanna z Murivelu\nYennefer z Vengerbergu"
    ]
}