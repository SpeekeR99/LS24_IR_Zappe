{
    "title": [
        "Assire var Anahid"
    ],
    "toc": [
        "Obsah\n1\tSága o Zaklínači\n1.1\tPřijetí do Lóže čarodějek\n1.2\tPozdější spolupráce s Lóží\n2\tZaklínač 2: Vrahové králů\n2.1\tZáznamy do deníku\n3\tGalerie\n4\tPoznámky"
    ],
    "h1": [],
    "h2": [
        "Assire var Anahid",
        "Informace",
        "Vztahy",
        "Reálný svět",
        "Obsah",
        "Sága o Zaklínači",
        "Zaklínač 2: Vrahové králů",
        "Galerie",
        "Poznámky"
    ],
    "h3": [
        "Aka",
        "Národnost",
        "Rasa",
        "Pohlaví",
        "Profese",
        "Příbuzný",
        "Herec",
        "Výskyt",
        "Přijetí do Lóže čarodějek",
        "Pozdější spolupráce s Lóží",
        "Záznamy do deníku"
    ],
    "content": [
        "Assire var Anahid\nInformace\nAka\nSvatá mučednice\nNárodnost\n Vicovaro\nRasa\nČlověk\nPohlaví\nŽena\nProfese\nNilfgaardská čarodějka\nČlenka Lóže čarodějek\nVztahy\nPříbuzný\nEviva (sestra)\nMawr (neteř)\nCinead var Anahid (neteř)\nCahir (prasynovec)\nReálný svět\nHerec\nSian Reeves (dabérka)\nVýskyt\nKřest ohněm\n\nVěž vlaštovky\nPaní jezera\nZaklínač 2: Vrahové králů\n\nAssire var Anahid je nilfgaardská čarodějka pocházející z Vicovara, sestra Evivy, teta Mawr a Cinead var Anahid, prateta Cahira Mawr Dyffryn aep Ceallacha, a rovněž jedna ze zakládajících členek Lóže čarodějek. Tato čarodějka vypomáhala císaři s vojenskými operacemi. Ačkoli byla na straně Nilfgaardu, měla severské kořeny.\n\nInformace pro Lóži zjišťovala za pomoci své informátorky Cantarelly, známé spíše jako Carthia van Canten, jenž byla milenkou Vattiera de Rideaux, šéfa nilfgaardské rozvědky.\n\nVlastnila černou kočku, které dala jméno Merlin.\n\nObsah\n1\tSága o Zaklínači\n1.1\tPřijetí do Lóže čarodějek\n1.2\tPozdější spolupráce s Lóží\n2\tZaklínač 2: Vrahové králů\n2.1\tZáznamy do deníku\n3\tGalerie\n4\tPoznámky\nSága o Zaklínači\nPřijetí do Lóže čarodějek\n\nAssire v roce 1267 přijala pozvání čarodějky Filippy Eilhart a zúčastnila se setkání na hradě Montecalvo. Účelem jejího pozvání bylo nabídnutí členství v Lóži, což Assire přijala, přestože nepatřila k čarodějkám zabývajícími vyloženě pletichařením či politikou. Vystavila se tím nebezpečí, protože její spolupráce by v Nilfgaardu byla považována za vlastizradu, proto se také rozhodla dorazit nekonvenčně pomocí teleportace.\n\nNa severské čarodějky zpočátku příliš nezapůsobila, překvapil je její neupravený vzhled. Zatímco v Severních království si čarodějky na svém vzhledu dávaly neobyčejně záležet, v Nilfgaardu se takové praktiky považují za povrchní.\n\nPozději jako další členku přivedla svoji kolegyni z Císařství, Fringillu Vigo. Ta byla zpočátku překvapená, nakolik setkání s ostatními čarodějkami Assire změnilo – začala se upravovat, koupila si modernější garderobu.\n\nPozdější spolupráce s Lóží\n\nByla to právě Assire, kdo prozradil Lóži čarodějek, že Ciri, nacházející se na hradě císaře Emhyra var Emreise, není skutečná Ciri. Rovněž prozradila příběh rytíře, který ji měl vypátrar, ale selhal. Sdílela s nimi i informace, které obdržela od své učednice Cantarelly, jež se týkaly císařské tajné služby.\n\nZaklínač 2: Vrahové králů\n\nAssire roku 1271 na rozkaz nilfgaardského velvyslance Shilarda Fitz-Oesterlena přicestuje za pomoci teleportu do Loc Muinne, kde se s velvyslancem setká uprostřed noci v nifgaardském táboře. Je pověřena \"osvobozením\" Triss Ranuncul uvězněné v malé nefritové figurce, kterou velvyslanec získal od jednoho ze svých kurýrů.\n\nJakmile čarodějka seznámí Matsena a velvyslance s možnými riziky, pustí se do zvrácení kouzla. Assiře se zlomení artefaktové komprese povede a Triss Ranuncul zachrání. Než se však stihne vzpamatovat z úspěchu, je zadržena Matsenem a po krátkém monologu Shilarda Fitz-Oesterlena zavražděna za spolupráci s Lóží.\n\nJejí tělo je hozeno do vody, kousek od osvobozené Triss, která její vraždě nemohla nijak zabránit. Nejasné okolnosti její smrti daly vzniknout pověrám, na kterých pak v Nilfgaardu mnozí vystavěli svou politickou propagandu. Konflikty vygradovaly natolik, že probíhala hromadná pálení a ničení veškerých portrétů čarodějek, která byla natolik důsledná, že o několik let později nezbylo žádné věrné zachycení podob nilfgaardských čarodějek. Ve 14. století byly ale pozůstatky členek Lóže svatořečeny a posvěceny.\n\nZáznamy do deníku\n\nTato čarodějka pochází z Nilfgaardu, přesněji řečeno z Vicovara. Z vlastní zkušenosti dobře vím, jak je tento fakt pro všechny členy tamní šlechty nesmírně důležitý, neboť termín „Nilfgaarďan“ je vyhrazen pro původní obyvatele hlavního města císařství a jeho okolí. Assira var Anahid se od ostatních nilfgaardských čarodějek, jež byly věčně zanedbané a navlékaly se do staromódního oblečení, velice lišila. S oblibou nosila dobře střižené šaty a zvýrazňovala svou krásu vhodným množstvím make-upu, jako to dělají naše severské čarodějky.\n\nBěhem velkých událostí v Loc Muinne byla Assira zavražděna. Za její smrtí nejspíš stáli její vlastní krajané, kteří dost možná jednali z rozkazu samotného císaře. Nejisté okolnosti Assiřiny smrti vyvolaly v Nilfgaardu mnoho otázek a rovněž stály na počátku nespočtu politických pletich.\nGalerie\nAssire var Anahid pod dozorem Renualda aep Matsena a Shilarda Fitz-Oesterlena ruší artefaktovou kompresi.\nAssira zavražděná rukou (dýkou) Shilarda Fitz-Oesterlena.\nGwentová karta Assire v původní hře\nGwentová karta Assire v samostatné hře Gwent\nPoznámky\nVe hře Zaklínač 2: Vrahové králů se nelze přímo setkat s touto čarodějkou. K dispozici je pouze videosekvence, která slouží jako úvod do třetí kapitoly, kterou spatříte pouze v případě, že jste zvolili Iorwethovu cestu příběhem.\nNení jasné, proč se Shilard rozhodl čarodějku zavraždit a ne ji zajmout a poslat na popravu. Možné je, že se tak snažil její smrt utajit.\nVe hře Zaklínač 3: Divoký hon se při úkolu Nebezpečná hra můžete v domě trpaslíka Ceasera Bilzena pokochat, podivuhodnou sbírkou, která je spjata s Nilfgaardem. V jeho sbírce se nachází také náhrdelník této čarodějky, otázkou ale je, zda je pravý."
    ]
}