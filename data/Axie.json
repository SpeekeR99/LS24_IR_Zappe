{
    "title": [
        "Axie"
    ],
    "toc": [
        "Obsah\n1\tZaklínač\n1.1\tFunkce\n1.2\tKruhy živlů\n1.3\tProtivníci, na které nelze Axii použít\n2\tZaklínač 2: Vrahové králů\n2.1\tZajímavosti\n3\tZaklínač 3: Divoký hon\n3.1\tZajímavosti\n4\tPoznámky\n5\tGalerie"
    ],
    "h1": [],
    "h2": [
        "Axie",
        "Informace",
        "Efekt",
        "Symbols",
        "Obsah",
        "Zaklínač",
        "Zaklínač 2: Vrahové králů",
        "Zaklínač 3: Divoký hon",
        "Poznámky",
        "Galerie"
    ],
    "h3": [
        "Element(y)",
        "Typ",
        "Uživatelé",
        "Z1",
        "Z2",
        "Z3",
        "Funkce",
        "Kruhy živlů",
        "Protivníci, na které nelze Axii použít",
        "Zajímavosti",
        "Zajímavosti"
    ],
    "content": [
        "Axie\nInformace\nElement(y)\n \nTyp\nZnamení\nUživatelé\nZaklínači\nEfekt\nPsychická vlna, která umožňuje mentálně manipulovat nepřáteli, nebo je zklidnit\nSymbols\nZ1\nZ2\nZ3\n\nAxie je základní magické znamení užívané zaklínači. Vytváří psychickou vlnu, která umožňuje mentálně manipulovat nepřáteli. Také funguje jako uklidňovací zaklínadlo na různé bytosti. Geralt za pomoci Axie může přimět protivníky, aby bojovali na jeho straně či do jejich řad vnést cílenou paniku a strach a tak je ochromit v boji. Očarování může jednoduše vypršet nebo být zrušeno, pokud je zaklínač zraněn. Ikona Axie je odvozena z alchymického znázornění vody.\n\nHra Zaklínač 3 - Divoký hon, očekávaná v roce 2014, nabízí ještě jednu možnost využití tohoto znamení - můžete si s jeho pomocí ochočit divokého koně, pokud tedy nedáte přednost zakoupení již ochočeného koně na trhu.\n\nObsah\n1\tZaklínač\n1.1\tFunkce\n1.2\tKruhy živlů\n1.3\tProtivníci, na které nelze Axii použít\n2\tZaklínač 2: Vrahové králů\n2.1\tZajímavosti\n3\tZaklínač 3: Divoký hon\n3.1\tZajímavosti\n4\tPoznámky\n5\tGalerie\nZaklínač\n\nVe hře lze používat znamení Axie ke snížení počtu nepřátelských protivníků. Dokud očarovaní tvorové bojují po boku zaklínače, neplynou z nich žádné zkušenostní body. Postupem času lze znamení pomocí talentových odznaků posílit. U Kruhů živlů lze dočasně zvýšit účinnost znamení.\n\nFunkce\nK použití stačí kliknout na cíl pravým tlačítkem.\nPři použití se spotřebovává výdrž a pokud je příliš nízká, Geralt znamení nesešle. \n\nPozději lze při návštěvě Kruhu živlů patřících k Axii dostat požehnání vody.\n\nKruhy živlů\n\nMezi kruhy živlů patřící ke znamení Axie jsou:\n\nKruh vodní brány, uvnitř Mágovy věže\nKruh poslední kapky, na západní straně Ostrova Černého Rybáka, nedaleko od území Paní jezera\nProtivníci, na které nelze Axii použít\nArchespory\nTopivci\nUtopenci\nEchinopsy\nChiméry\nGolemové\nVětší bratři (odolní)\nBestie\nMutanti zabijáci\nZaklínač 2: Vrahové králů\n\nGeralt za pomoci Axie může přimět protivníky, aby bojovali na jeho straně. Pokud se mu to povede, získá na kratší dobu spojence v boji. Sesílání znamení trvá několik sekund (během kterých může být zraněn) a cíl je během toho nehybný. Může to trvat delší dobu, ale nakonec se protivník podvolí.\n\nPo vylepšení znamení Axie mají zmanipulovaní nepřátele o 20 až 50 % vyšší vitalitu a útočné poškození. Také lze prodloužit čas, po který budou bojovat na Geraltově straně. Lze si pořídit vylepšení, které umožní zmanipulovat až 3 protivníky najednou.\n\nZajímavosti\nAxii lze použít během rozhovorů, aby se Geralt dozvěděl informace snadněji, popřípadě dostal lepší nabídku. Často se objevuje vedle možností \"přesvědčit\" a \"zastrašit\".\nZaklínač 3: Divoký hon\n\nAxie dokáže cíl znehybnit, čímž ho dočasně vyřadí z boje. Omráčení protivníci se ale probudí po 7 sekundách, nebo pokud jsou zraněni. Geralt může efektivitu tohoto znamení dále vylepšovat.\n\nAxii lze jako jedinou použít na koně, což sníží úroveň jeho paniky. Také ji lze použít během rozhovorů, aby se Geralt dozvěděl informace snadněji, popřípadě dostal lepší nabídku. Je důležité si uvědomit, že pokud Geralt mluví s vícero postavami, Axie ovlivní pouze jednu a ostatní mohou jeho čin komentovat, popřípadě to brát jako výzvu k boji. Tento vedlejší efekt se nedá potlačit vylepšováním znamení.\n\nZajímavosti\nV Zaklínači 3 Geralt při sesílání Axie v dialogu používá znaky z Amerického znakového jazyka, které hláskují A-X-I-I\nPoznámky\nPůvodní název znamení Axie bylo Aksji, také se jí říká Axia.\nGalerie\nPrstoklad při Axii"
    ]
}