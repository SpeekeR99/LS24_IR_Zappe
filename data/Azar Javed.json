{
    "title": [
        "Azar Javed"
    ],
    "toc": [],
    "h1": [],
    "h2": [
        "Úkoly",
        "Zápisy do Deníku"
    ],
    "h3": [],
    "content": [
        "azar javed\n\n\nGeraltův úhlavní nepřítel ve hře, řídí operační aktivity Salamandry a v podstatě ji vede. Původně neznáte ani jeho jméno, nakonec se o něm dozvíte více, než byste chtěli.\nAzar pochází ze Zerrikánie, je ohnivým mágem - odpadlíkem, který provozuje i ty nejnebezpečnější a nejodpornější praktiky.\nDal by se také označit za pyromana a agresivního sexuálního devianta, kterému snad žádná neřest není cizí. Na druhou stranu má značné charisma, je i dosti inteligentní a nelze mu upřít velkou odvahu.\n\nÚkoly\nBerengarovo tajemství\nChuť pomsty\nJde do tuhého\nSkryté skutečnosti\nWyzimská tajemství\nZaklínačská tajemství\nZápisy do Deníku\nTajemný čaroděj\nJedním z velitelů útoku na Kaer Morhen byl tajemný čaroděj tak mocný, že se mu nemohla postavit ani Triss Ranuncul. Organizace, ke které ten čaroděj patří, používá jako znak salamandra.\n\nTento čaroděj napadl Kaer Morhen, protože chtěl ukrást zaklínačská tajemství skrytá v tvrzi.\n\nTajemný mág se znakem Salamandry je schopný alchymista a provádí bádání v oblasti mutací.\n\n\nAzar Javed\nČaroděj se jmenuje Azar Javed. Exotické jméno naznačuje, že pochází z daleka.\n\nČaroděj se skrývá a vypadá to, že má pod palcem celou Wyzimu. A možná nejen tu.\n\nSlabostí čaroděje jsou ženy a jeho chutě se vyrovnají jeho magické moci.\n\nDokonce i mocní lidé mají své slabosti - Azar Javed se rád obklopuje luxusem.\n\nMůj nepřítel je mág - odpadlík. To znamená, že byl z nějakého důvodu vyloučen z čarodějnického kruhu. Kdysi tito mágové řídili proces zaklínačských mutací.\n\nSpecialitou Azara Javeda je živel ohně. Čaroděj nejenže ovládá mocná ohnivá kouzla, ale oheň se stal součástí jeho těla.\n\nDozvěděl jsem se, že Azar Javed má velké politické ambice, což je pro čaroděje typické.\n\nMuž, kterého hledám, je závislý na fisstechu. Užívá nejčistší drogu ve velkých dávkách.\n\n\nPokud odhalíte Javedův podvod ještě před konfrontací na věži:\nIluze pominula. Ukázalo se, že Azar Javed, velitel Salamandry, mě vodil za nos, vydávaje se za detektiva Raymonda. Naštěstí jsem ho odhalil včas a podařilo se mi ho přechytračit.\n\nPokud se vám nepodaří prohlédnout Javedův trik:\nIluze pominula. Ukázalo se, že Azar Javed, velitel Salamandry, mě vodil za nos, vydávaje se za detektiva Raymonda. Nepodařilo se mi ho odhalit včas, takže mě čaroděj přechytračil.\n\n\nBěhem boje s Magistrem čaroděj přišel svému příteli na pomoc. Tentokrát mě nedokázal zastavit a znovu jsem ho zahnal na útěk.\n\nZ Magistrových poznámek to vypadá, že Azar Javed přebývá ve skryté laboratoři Salamandry, kde pracuje na využití tajemství Kaer Morhen.\n\nAzar Javed zahynul mou rukou po boji v laboratoriu Salamandry."
    ]
}