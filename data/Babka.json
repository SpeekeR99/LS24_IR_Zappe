{
    "title": [
        "Babka"
    ],
    "toc": [],
    "h1": [],
    "h2": [
        "Úkoly",
        "Poznámky"
    ],
    "h3": [],
    "content": [
        "Babka, domácí přebývající v přízemí u Shani, vás většinou vyhodí jen co strčíte nos do dveří a neexistuje proti ní skoro žádná obrana. Můžete si jí naklonit: jednou chce zlaté rukavičky, jindy se s vámi napít (a pak vás vyhodí), jindy peníze. Někdy jde přesvědčit, že jste z lazaretu a potřebujete pomoc, někdy se i vyplatí být na ní hrubý, někdy vás vyhodí tak jako tak. Ani se nepokoušejte objevovat se na jejím prahu v podroušeném stavu - nesnáší opilce.\n\nTěžkou alergii má i na nejrůznější milostné avantýry, což dost kontrastuje s tím, že když byla mladší, bývala dost do větru (jak dokazuje její tajný památník). Žije v neustálé hrůze, že Shani některý z jejich návštěvníků přivede do jiného stavu a ona pak bude muset \"poslouchat řvoucího haranta\".\n\nVarování - Spoiler : Následují zásadní informace o ději, které mohou prozradit příběhové zápletky.\n\nJediný způsob, jak si ji naklonit a ještě ji podvést je ukázat jí pečetní prsten Proroka Lebedy, poté vás nechá projít ve víře, že musíte být kněz.\n\nPro Shaninu párty volte noční hodiny, kdy babizna spí, jinak vás může vyhodit. Pokud úkol dotáhnete do konce a strávíte se Shani noc, budete mít těžkou volbu, jestli babu nechat žít, nebo ji vytočit tak, že to nerozdýchá. Ať zvolíte jakoukoli možnost, víckrát už ji neuvidíte.\n\nKonec spoileru.\nÚkoly\nPřítelkyně ze starých časů\nPoznámky\nV rámci Shaniny oslavy vás hosté v průběhu noci pošlou k babce do přízemí \"vypůjčit\" různé věci - naložené okurky se sádlem, babčin památník nebo speciální domácí kořalku.\nBabka vypadá stejně jako všechny jiné babky, tedy včetně třeba Vasky a léčitelky z Bahnic. Na rozdíl od těch má však skřípavý stařecký hlas.\nStejně vypadá i další Babka ve hře (babička vyděšené ošetřovatelky z Chrámové čtvrti). Taky má ve zvyku vás vykopnout, jakmile na ni promluvíte, ale na rozdíl od Shaniny Babky pije jako Dán, takže jakmile ji likér sklátí, dá se kolem ní projít. Ve sklepě schovává fledera, kterého má pomatená stařenka za svého syna."
    ]
}