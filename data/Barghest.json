{
    "title": [
        "Barghest"
    ],
    "toc": [
        "Obsah\n1\tLokace\n2\tBoj a strategie\n3\tZápisy do Deníku\n4\tZdroje\n5\tPoznámky"
    ],
    "h1": [],
    "h2": [
        "Obsah",
        "Lokace",
        "Boj a strategie",
        "Zápisy do Deníku",
        "Zdroje",
        "Poznámky"
    ],
    "h3": [],
    "content": [
        "Barghesti jsou spektrální ohaři, kteří jsou přivolání Bestií, která terorizuje Podhradí Wyzimy. Nemají žádné slitování. Někteří lidé říkají, že jsou to zvědové Divokého Honu a někteří, že jsou ztělesněním boží odplaty.\n\n\n\n\nObsah\n1\tLokace\n2\tBoj a strategie\n3\tZápisy do Deníku\n4\tZdroje\n5\tPoznámky\nLokace\n\nMapa Barghestů\n\nBarghesti se objevují pouze v nočních hodinách a to v rozsahu celého Podhradí, viz 'Mapa Barghestů' (zobrazení lokací je orientační nikoliv vyčerpávající).\n\n\n\n\nMimo místa uvedená na mapě se objevují jednorázově ve dvou situacích:\n\nV rámci úkolu Lidé a nestvůry. Barghesti se objeví při rozsvícení svíček v kapličkách věčného ohně.\nTři barghesti se objeví na popud Bestie v několika navštívených oblastech a povětšinou po postupu v hlavní linii úkolů:\nna mostě u Kupecké brány\npřed Odovým domem (severně)\npřed domem Abigail (severně)\nmezi rybářskou vesnicí a hlavní vesnicí (vedle mostu u Mariborské brány)\npřed jižní Jeskyní\npřed Kryptou\n\nBarghesti se také zjeví ze vzteklých psů, a to pouze v Geraltově bezprostřední blízkosti.\n\nBoj a strategie\nBarghesti jsou imunní vůči otravě.\nLambert v Prologu zmíní, že proti barghestům je nejúčinnější rychlý styl. Nicméně tato informace se v bestiáři neobjeví.\nviz 'Zápisy do Deníku'\n\nZápisy do Deníku\n\t\n\nBarghesti jsou prý zjevení, která mají podobu přízračných psů a pronásledují živé. Podle některých podání jsou tyto stvůry zvědové Divokého honu. Jiné legendy tvrdí, že se přeludy objeví jako boží trest a představují vtělení pomsty. Všechna vyprávění se ale shodují na jednom - barghesti jsou vůči živým naprosto nemilosrdní.\n\nVýskyt: Barghesti jsou přeludy, přicházející z podsvětí pouze tehdy, jsou-li povoláni.\nOdolnosti: Jsou odolní vůči strachu a není možné je otrávit; při příchodu z podsvětí získávají těla, takže je možné je omráčit a vyvolat bolest, ačkoli jsou vůči tomu velmi odolní.\nZranitelnost: Jsou citliví na stříbro a snadno srazitelní k zemi, proti barghestům je nejefektivnější rychlý styl, nejzkušenější zaklínači při boji se skupinou barghestů používají styl skupinový.\nTaktika: Snaží se protivníka obklíčit. Tam,kde je jeden barghest,jich většinou bývá více.\nAlchymie: Zvířecí zuby, ektoplasma, prach smrti.\n\n\nPřepis ze Zaklínače 3 Divoký hon - Krev a víno:\n\n„Střežte se hříchu a odporností, a pokud se ocitnete v pokušení zla, pamatujte, co se stalo obyvatelům Vizimského předměstí, které smetla pohroma Barghestů!“ Kázání pro každý svátek – ctihodný otec Yomen z Tretogoru\n\nProsťáčci tvrdí, že kdo spáchá mimořádně zavrženíhodný čin, přivolá na sebe hněv bohů v podobě přízračných psů známých jako „barghesti“, kteří po nocích číhají podél cest. I kdyby jejich původ byl skutečně takový, představují barghesti hrozbu jak pro světce tak pro hříšníky, neboť na obě skupiny útočí se stejnou divokostí. Zaklínači převážně na bohy nevěří, ale uznávají, že barghesti jsou a že mají nějakou spojitost se sledem nešťastných událostí, které se odehrály v minulosti. Jejich přítomnost však vysvětlují tím, že barghesti vznikají na základě kletby či soustředěné zlé vůle. Barghesti jsou stejně jako vlci silnější ve smečkách. Spolu kořist obklíčí, skočí na ni a roztrhají ji na kusy svýma zubama. Pokud se jejich kořist brání příliš odhodlaně, zaútočí na ni výbojem přízračného ohně. Jelikož jsou hbití a rychlí, velmi snadno se dokáží útokům vyhýbat. Nelze je popálit, ale oheň jim přesto ubližuje jako by byli z masa a kostí. Zabírá proti nim i znamení Aard.\n\n\t\nZdroje\nO barghestech - Zaklínač 1\nZaklínač 3 - Divoký hon/Krev a víno\nPoznámky\nCenná ingredience: Lebka barghesta\nV severní Anglii je legenda o Barghestovi - obrovském psovi"
    ]
}