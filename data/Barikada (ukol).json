{
    "title": [
        "Barikáda (úkol)"
    ],
    "toc": [],
    "h1": [],
    "h2": [
        "Návod",
        "Zápis do deníku",
        "Poznámky"
    ],
    "h3": [],
    "content": [
        "Barikáda je úkol v prologu hry Zaklínač 2: Vrahové králů. Začíná po prvním střetnutím s povstalci na hradbách během úkolu Vedení útoku a jeho dokončení je nezbytné pro pokračování.\n\nNávod\n\nCestu dále do hradu blokuje dřevěná barikáda, ale Geralt si všimne vhodně umístěné balisty na nádvoří. Během postupu úkolem je třeba zabít vojáky v okolí balisty, natáhnout balistu, zabít vojáky, kteří přišli znovu dobýt balistu, zamířit, ještě jednou ubránit balistu a vystřelit. Ke zbytku temerské armády se musí vrátit jinou cestou, po schodišti bráněném vojáky La Valettů. Úkol končí Geraltovým návratem ke zbytku vojska.\n\nZápis do deníku\n\nFoltestův vpád se zastavil u jedné z hradních věží. Vojsko, které se do té chvíle řítilo jako povodeň, zastavila barikáda narychlo vybudovaná obránci u vstupu do věže. Nedalo se k ní přiblížit, šípy La Valettů pršely shůry jako sněhové vločky o zimním slunovratu. Naštěstí nedaleko stála opuštěná nepřátelská balista. Geralt si jí všiml a rozhodl se, že ji použije ke zničení barikády. Nejdříve však musel překonat její obránce.\n\nKdyž viděli, co se chystá, vyrazili k balistě další La Valettovi vojáci, aby zaklínače zastavili. Náš hrdina je musel nejprve odrazit, a teprve poté mohl válečný stroj zamířit na barikádu blokující vchod do věže.\n\nV zoufalství se na Geralta vrhla další vlna La Valettových vojáků. Hrdina se opět musel bránit zuřivým útokem. Ze stroje mohl vystřelit, teprve když se s útočníky vypořádal.\n\nNakonec zaklínač nabil balistu lépe, než by to dokázal zkušený střelec. Narychlo postavená barikáda se pod takovou palbou rozpadla na kusy a Foltestovi muži zaútočili na věž. Geralt je následoval a vydal se za Foltestem na hradby.\n\nSe zaklínačem po boku pokračoval Foltest v útoku na hrad La Valette.\n\nPoznámky\nNa nádvoří za balistou je v kupce sena mrtvola oblečená podobně jako Altair ze série Assassin's Creed, člověka, který nejspíše zemřel při pokusu skočit do kupky sena z velké výšky (Leap of faith). Po jejím nalezení je přidána schopnost Nůž v zádech, která zaručuje o 25% větší zranění útoky zezadu."
    ]
}