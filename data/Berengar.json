{
    "title": [
        "Berengar"
    ],
    "toc": [],
    "h1": [],
    "h2": [
        "Úkoly",
        "Zápisy do Deníku"
    ],
    "h3": [],
    "content": [
        "Berengar byl jedním z mála zaklínačů ze Školy vlka, který přežil útok lůzy na Kaer Morhen. Tak jako několik dalších zaklínačů měl pochybnosti o správnosti zaklínačského povolání a raději odešel z hradu. V okolí Wyzimy byl však zajat zločineckou organizací Salamandra a pod jejím nátlakem zradil své druhy. Prozradil, kde leží Kaer Morhen a tím umožnil útok Salamandry na hrad, kde Salamandra ukradla zaklínačské elixíry a zneužila je pro konání pokusů se zvířaty a lidmi. Po jeho stopách se vydal Geralt a jeho přičiněním se Berengar od Salamandry odvrátil a přestal pro ní pracovat. Když ho Geralt za jeho zradu nepotrestal, pomohl pak Geraltovi v boji s jedním z vůdců Salamandry Azaru Javedovi. V těžkém boji pomohl Geraltovi zvítězit, ale sám při tom zahynul.\n\nÚkoly\nAlvin\nBerengarovo tajemství\nCesty osudu\nChuť pomsty\nPaměť meče\nZatopené město\nZbroj\nZápisy do Deníku\nVesemir se zmínil o zaklínači, který opustil Kaer Morhen ještě před mým příjezdem. Ten zaklínač se jmenuje Berengar.\n\nBerengar se objevil v podhradí ještě před mým příjezdem. Přijal od obyvatel smlouvu na zabití Bestie, a pak zmizel. Že by ztratil odvahu?\n\nDozvěděl jsem se, že Berengar měl nějaké kšefty se Salamandrou. Nevím, či s nimi spolupracoval, nebo byl jejich nepřítelem.\n\nBerengar mě znovu o krok předběhl. Byl ve Wyzimě, kde si ho najal alchymista Kalkstein. Tak jako mě.\n\nZaklínač Berengar zahynul.\n\nZprávy o Berengarově smrti byly přehnané. Zaklínač spolupracuje se Salamandrou a na rozkaz Magistra se vydal hledat Alvina.\n\nVe vesnici Bahnice jsem se konečně setkal tváří v tvář s Berengarem. Projevil se jako nesympatický a zahořklý samotář. Berengar v sobě živí nenávist k ostatním zaklínačům, především ke mně.\n\nMěl jsem vážnou rozpravu s Berengarem, během které jsem lépe poznal jeho osud a pochopil motivaci. Berengar vypadal rozrušeně a rozhodl se zmizet co nejdále od nebezpečí a problémů.\n\nTentokrát Berengar sledoval mě. Přidal se ke mně během boje s Azarem Javedem a zahynul, nicméně jeho oběť nepřišla na zmar.\n\nPokud Geralt zabije Berengar:\nPo bouřlivé debatě mě Berengar vyzval k boji. Musel jsem ho zabít. Pokud Geralt šetří Berengar:\nBerengar napsal dopis, ve kterém se přiznal ke zbabělosti, vynucené spolupráci se Salamandrou i ke zradě Kaer Morhen. Naše setkání na něj ale silně zapůsobilo, a proto vyrazil do Wyzimy, aby dopadl Azara Javeda v tajné laboratoři Salamandry.\n\nKonec spoileru."
    ]
}