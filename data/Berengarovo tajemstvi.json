{
    "title": [
        "Berengarovo tajemství"
    ],
    "toc": [
        "Obsah\n1\tNávod\n2\tFáze\n2.1\tBerengar\n2.2\tBerengar v podhradí\n2.3\tPodhradí\n2.4\tPronásledován Salamandrou\n2.5\tZaklínačský meč\n2.6\tBerengarovy věci\n2.7\tÚkol od alchymisty Kalksteina nebo Coleman\n2.8\tÚkol od alchymisty Kalksteina\n2.9\tColeman\n2.10\tObyvatelé bažin nebo Smrt Colemana + Cihláři\n2.11\tObyvatelé bažin\n2.12\tSmrt Colemana\n2.13\tCihláři\n2.14\tHliněné doly\n2.15\tBerengarova smrt\n2.16\tBerengar žije!\n2.17\tZrádce\n2.18\tSetkání\n2.19\tSpolupráce se Salamandrou\n2.20\tBerengarova druhá smrt + Medailon nebo Rozloučení + Spojenec\n2.21\tBerengarova druhá smrt\n2.22\tMedailon\n2.23\tRozloučení\n2.24\tSpojenec"
    ],
    "h1": [],
    "h2": [
        "Berengarovo tajemství",
        "Popis",
        "Obsah",
        "Návod",
        "Fáze"
    ],
    "h3": [
        "Akt(y)",
        "Zadavatel",
        "Lokace",
        "Odměna",
        "Související\núkoly",
        "ID",
        "Berengar",
        "Berengar v podhradí",
        "Podhradí",
        "Pronásledován Salamandrou",
        "Zaklínačský meč",
        "Berengarovy věci",
        "Úkol od alchymisty Kalksteina nebo Coleman",
        "Úkol od alchymisty Kalksteina",
        "Coleman",
        "Obyvatelé bažin nebo Smrt Colemana + Cihláři",
        "Obyvatelé bažin",
        "Smrt Colemana",
        "Cihláři",
        "Hliněné doly",
        "Berengarova smrt",
        "Berengar žije!",
        "Zrádce",
        "Setkání",
        "Spolupráce se Salamandrou",
        "Berengarova druhá smrt + Medailon nebo Rozloučení + Spojenec",
        "Berengarova druhá smrt",
        "Medailon",
        "Rozloučení",
        "Spojenec"
    ],
    "content": [
        "Berengarovo tajemství\nPopis\nAkt(y)\nProlog - 5\nZadavatel\nVesemir\nLokace\nKaer Morhen\nPodhradí\nChrámová čtvrť\nBahnice\nStaré hradiště\nOdměna\nDějový postup\nSouvisející\núkoly\nNoční hosté\nID\nq1007_berengar\n\nObsah\n1\tNávod\n2\tFáze\n2.1\tBerengar\n2.2\tBerengar v podhradí\n2.3\tPodhradí\n2.4\tPronásledován Salamandrou\n2.5\tZaklínačský meč\n2.6\tBerengarovy věci\n2.7\tÚkol od alchymisty Kalksteina nebo Coleman\n2.8\tÚkol od alchymisty Kalksteina\n2.9\tColeman\n2.10\tObyvatelé bažin nebo Smrt Colemana + Cihláři\n2.11\tObyvatelé bažin\n2.12\tSmrt Colemana\n2.13\tCihláři\n2.14\tHliněné doly\n2.15\tBerengarova smrt\n2.16\tBerengar žije!\n2.17\tZrádce\n2.18\tSetkání\n2.19\tSpolupráce se Salamandrou\n2.20\tBerengarova druhá smrt + Medailon nebo Rozloučení + Spojenec\n2.21\tBerengarova druhá smrt\n2.22\tMedailon\n2.23\tRozloučení\n2.24\tSpojenec\nNávod\n\nTento úkol získáváte již v prologu, po probuzení se Vesemir v rozhovoru zmíní, že zaklínačů už je velmi málo. Také řekne že všichni nejsou zrovna přítomni na Kaer Morhen, protože jeden z nich, Berengar, chybí.\n\nBěhem Kapitoly I a II zaklínač poodhaluje Berengarův příběh, ale nedostává se k žádným velkým výsledkům. Na konci II kapitoly je přesvědčený, že Berengar byl zabit Salamandrou. V III kapitole ovšem získává důkaz o tom, že Berengar stále žije.\n\nJiž od počátku sledování Berengarova příběhu je jasné, že se nějakým způsobem zapletl se Salamandrou. Zaklínač se o tom však může, z nedostatku důkazů, jenom dohadovat.\n\nTeprve ve IV. kapitole se Berengar a zaklínač potkávají tváří v tvář. Berengarovi je jedno, čím musel zaklínač projít aby se k němu dostal a preferuje zůstat v zapomění. Nechce diskutovat o své minulosti a motivech jeho činů. Až po několika konverzacích, když se rozmluví, odhalí svůj příběh.\n\nKe konci IV. kapitoly se zaklínač a Berengar opět potkávají na Ostrově Černého rybáka, kde má Geralt možnost Berengara buď zabít, nebo mu jeho předchozí činy odpustit.\n\nPokud mu zaklínač odpustí, Berengar mu vyzradí vše, co ví o Salamandře a odejde. Vrátí se zpět v V. kapitole, když dojde k souboji s Azarem Javedem a pomůže ho zaklínači porazit. Při tomto souboji ovšem umírá.\n\nPokud mu Geralt neodpustí, dojde k souboji. Z Berengarovy mrtvoly lze získat psaní, které by zaklínač dostal kdyby se rozešli v dobrém a navíc Berengarův medailon, který v V. kapitole oslabuje Azara Javeda během souboje.\n\nFáze\nBerengar\n\nKromě mých kolegů z Kaer Morhen je tu ještě jeden zaklínač - Berengar. Drží se od bratrstva dál a v době přepadení nebyl na hradě. Co tehdy dělal? Co je vůbec zač? Jestli se s ním někdy potkám, rozhodně se ho na to zeptám. Vesemir se zmínil ještě o jednom obyvateli Kaer Morhen - o zaklínači Berengarovi.\n\nBerengar v podhradí\nTato fáze nastává pouze v případě, že Geralt nějak vynechal rozhovor o Berengarovi během prologu.\n\nZjistil jsem, že nějaký další zaklínač nedávno navštívil tuto bohem zapomenutou díru nedaleko Wyzimy. Jeho jméno je Berengar a během útoku s námi nebyl na Kaer Morhen. A co víc, on zmizel namísto toho, aby čelil Bestii. Neznám ho, ale mohu říct, že mi již ztížil život tím, že dal vesničanům důvod nesnášet zaklínače. Doufám, že se s Berengarem setkám tady nebo v Wyzimě.\n\nPodhradí\nTato fáze nastává pouze v případě, že se v prologu Geralt postavil na stranu Vesemira.\n\nDo podhradí přede mnou dorazil jiný zaklínač, nějaký Berengar. Slíbil, že zabije Bestii, ale vzal do zaječích a zůstala po něm jen špatná reputace. Chtěl bych ho najít a promluvit si s ním, možná by něco věděl o těch ukradených tajemstvích. Vím jistě, že se nějak dostal do města. Musím najít Berengara a zjistit pravdu o jeho stycích se Salamandrou.\n\nPronásledován Salamandrou\n\nBerengar sice upadl do zajetí Salamandry, ale podařilo se mu uniknout. Neunikl však tvrdému vyslýchání - nač se ho ptali a co všechno prozradil? Na to možná zná odpověď pouze on. Najdu ho nejspíš ve Wyzimě - podle všech indicií se mu podařilo do města proniknout. Berengar uprch před Salamandrou a pravděpodobně se dostal do Wyzimy.\n\nZaklínačský meč\n\nSnažím se dostat do pracek zaklínačský meč. Odkud ho mají? Patřil Berengarovi? Zdá se, že opět kráčím v jeho stopách. Musím si promluvit se zdejším překupníkem, odkud ten meč měl. Pořád mám pocit, že Berengar před něčím utíká. Bojím se, že ho to nakonec dostalo, ať už to bylo cokoliv. Žádný zaklínač by se s vlastním mečem dobrovolně nerozloučil. Musím si promluvit s překupníkem a zjistit, odkud měl zaklínačský meč.\n\nBerengarovy věci\n\nPřekupník Talar měl Berengarovy věci. Kde k nim asi přišel? Měl bych se poptat po okolí a zjistit, kdo mu ty věci prodal. Musím se poptat lidí ve Wyzimě a zjistit, kdo překupníkovi prodal Berengarovy věci.\n\nÚkol od alchymisty Kalksteina nebo Coleman\n\t\n\nNejprve navštivte Kalksteina:\n\nÚkol od alchymisty Kalksteina\n\nOd překupníka jsem se o Berengarovi něco málo dozvěděl. Zaklínač plnil nějaké úkoly pro Kalksteina. Musím zjistit, na čem pracoval, než zmizel a co to má společného se Salamandrou. Promluvím si s tím alchymistou. Musím si s Kalksteinem promluvit o Berengarovi.\n\n\t\n\t\n\nNejprve navštivte Colemana:\n\nColeman\n\nTalar mi dal tip na člověka, který mu prodal Berengarovy věci. Pracuje pro chlápka jménem Beranina, říkají mu Coleman a prý ho najdu v hospodě U Chlupatého medvěda. Nejspíš se mu nebude chtít zpívat, takže nejdřív musím najít nějaký způsob, jak z něj informace o Berengarovi vypáčit. Potřebuji informace o Berengarovi od chlápka jménem Coleman. Bude v hospodě U Chlupatého medvěda.\n\n\t\nObyvatelé bažin nebo Smrt Colemana + Cihláři\n\t\n\nPokud jste nejprve navštívili Kalksteina:\n\nObyvatelé bažin\n\nKalkstein si najal Berengara, aby prozkoumal věž v bažině. Berengar však při tom zmizel. Co přesně se stalo? Předpokládám, že jen obyvatelé bažin mi mohou pomoci odpovědět na tuto otázku. Měl bych se zeptat obyvatel bažin na Berengara.\n\nPokud jste hledali Colemana (K těmto dalším 2 fázím může dojít pouze tehdy, pokud jste nechali Scoia'tael vzít si zbraně v průběhu úkolu Noční hosté):\n\nSmrt Colemana\n\nColeman je mrtev, zahynul zbraní, která díky mne se dostala do rukou Veverek. Tato stopa tady končí. Coleman je mrtev. Budu muset najít jiné lidi, kteří měli kontakt s Berengarem.\n\nCihláři\n\nCihláři našli věci Berengara. Byly zkrvavené, v okolí byly stopy po boji. Obávám se, že Berengar je mrtev. Podívám se kolem hliněných dolů. Třeba tam najdu nějaké stopy. Musím se poptat obyvatel bahen, zda neví něco o Berengarovi'.\n\n\t\nHliněné doly\n\nCihlářská vůdkyně Vaska mi prozradila, že Berengar se potloukal kolem hliněných dolů. Berengara bych měl hledat poblíž hliněných dolů.\n\nBerengarova smrt\n\nPodle těl mrtvých členů Salamandry jsem našel místo, na kterém se Berengar bránil. Vzhledem k tomu, jak to tam ještě teď vypadá, zřejmě neprodal svůj život lacino. Až zase uvidím Vesemira, musím mu říct, že je nás o jednoho méně. Berengar je mrtev. Musím tu smutnou zprávu sdělit Vesemirovi.\n\nBerengar žije!\n\nUkázalo se, že Berengar žije, ale vše nasvědčuje tomu, že ho zajala Salamandra. Zase mám o důvod víc, proč zničit Salamandru.\n\nZrádce\n\nVypadá to, že Berengar pracuje pro Salamandru, byť nedobrovolně. Magistr ho vyslal najít Alvina, takže teď se naše cesty konečně zkříží. Berengar měl vyhledat Alvina. Až chlapce najde, najdu i já jeho.\n\nSetkání\n\nKonečně jsem se setkal s Berengarem. Mám spoustu otázek a řadu pochybností... Konečně jsem se setkal s Berengarem. Chci mu položit několik otázek.\n\nSpolupráce se Salamandrou\n\nBerengar je zahořklý a řekl mi, že zaklínače nenávidí. Být mutantem, kterého lidé nerespektují, je pro něj nesnesitelné. Připustil, že se Salamandrou spolupracoval, protože nevidí žádný rozdíl mezi metodami, které používá Salamandra a metodami zaklínačskými. Berengar připouští, že spolupracoval se Salamandrou. Měl by ale také vysvětlit proč.\n\nBerengarova druhá smrt + Medailon nebo Rozloučení + Spojenec\n\t\n\nPokud Berengara zabijete:\n\nBerengarova druhá smrt\n\nSledoval jsem jeho stopy tak dlouhou dobu, prožíval jsem různé emoce. Teď když vidím jeho mrtvolu, cítím jen děsivou prázdnotu... Tak končí příběh zaklínače Berengara. Berengar je mrtvý. (4500 XP)\n\nMedailon\n\nZdá se, že Berengarův medailon je silnější, než jsem si myslel. Azar vypadal opravdu vyděšeně. Berengarův medailon mi možná pomůže porazit Azara Javeda.\n\nPokud Berengara ušetříte:\n\nRozloučení\n\nPoté, co jsem tak dlouho sledoval Berengarovu stopu, jsem se neodhodlal na něj vztáhnout ruku. Má svoje vady a pochybnosti, ale třeba z něj jednou ještě bude správný chlap. Zajímalo by mě, jak asi jeho příběh jednou skončí... Nechal jsem Berengara jít svou cestou. Pochybuji, že se ještě někdy setkáme. (6500 XP)\n\nSpojenec\n\nTak jsem se v Berengarovi nemýlil. Nakonec mi stál po boku v posledním boji proti Azarovi. Berengar se vrátil a pomohl mi porazit Azara.\n\n\t"
    ]
}