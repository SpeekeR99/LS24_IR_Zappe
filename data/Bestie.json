{
    "title": [
        "Bestie"
    ],
    "toc": [
        "Obsah\n1\tZápisy do Deníku\n2\tStrategie boje\n2.1\tTIP hráče (nepotvrzeno)\n3\tZajímavosti (behind the scenes)"
    ],
    "h1": [],
    "h2": [
        "Obsah",
        "Zápisy do Deníku",
        "Strategie boje",
        "Zajímavosti (behind the scenes)"
    ],
    "h3": [],
    "content": [
        "Geralt na Bestii narazí ihned po příchodu do Podhradí Wyzimy, když Alvin a Karolína utíkají k palisádami obehnané krčmě, zachránit se před pronásledujícími Barghesty, ohary Bestie. Bestie se pak na okamžik zjeví ve své podobě a následně jako proroctví skrze Alvina.\n\n\nTvrdí se, že na tento svět přichází kvůli hříchům lidí, kterým se mstí namísto jejich obětí. Lze ale jen s obtížemi určit, kdo konkrétně si opravdu \"zasloužil\" jeho přítomnost.\n\nObsah\n1\tZápisy do Deníku\n2\tStrategie boje\n2.1\tTIP hráče (nepotvrzeno)\n3\tZajímavosti (behind the scenes)\nZápisy do Deníku\n\tPekelný pes zvaný bestie je bytostí ze záhrobí, přeludem, jenž přijal formu pekelného ohaře a který když jednou najde stopu oběti, nikdy z ní nesejde. Vesničané věří, že pekelný pes je vtělenou mstou bohů, kteří bestii posílají na zem jako trest za spáchané hříchy..\nVýskyt: Může se objevit kdekoli, kde žijí nedobří lidé.\nOdolnosti: Odolný vůči většině efektů; je to tělesná bytost, takže je možné ho srazit k zemi nebo omráčit, byť s obtížemi.\nZranitelnost: Lze ho zranit ocelovým mečem; proti pekelnému psu je nejefektivnější rychlý styl.\nTaktika: Dokáže přivolávat barghesty; snaží se uvěznit protivníka v ohnivém kruhu a pak ho rozsápat.\nAlchymie: Stopa podsvětí.\n\t\n\n\n\n\nStrategie boje\n\nBestie, nejsilnější nestvůra v Kapitole I a jeden z nejtěžších oponentů ve hře.\n\n\nStrategie na její zdolání jsou předmětem diskuze na mnoha hráčských fórech, nejčastější tipy jsou: omráčit jej max. vylepšeným Aard a dorazit jedním úderem; použití oleje proti přeludům a silného stylu kombinovaného se skupinovým; snažit se udržet naživu Abigail, která vás léčí / vesničany, kteří \"rozptylují\" barghesty; před bojem vypít vlaštovku a puštíka a útočit na bestii pouze s plným zdravím a jinak utíkat a vyhýbat se konfrontaci (použití úhybu = 2x stisknutí šipky vpřed), podpalovaní barghestů pomocí Igni, opití se před bojem a využití schopnosti Rauš (imunita na bolest), aj.\n\n\nTIP hráče (nepotvrzeno)\nAnonym: \"ZDOLAL BESTII ZA NĚKOLIK MINUT: používat rychlý styl, uhýbat útokům běháním dokolečka či tam a zpět - zmate jí to. Používat pouze znamení Aard, vůči jiným je imunní. Olej proti přeludům, vlaštovka a puštík výhodou. Samozřejmě je nutné používat stříbrný meč a odrážet barghesty, pokud se příliš přiblíží. Funguje také kombinace Igni (proti Barghestům), Aardu, rychlého stylu a Blizzardu (lepší využití úhybů).\"\nZajímavosti (behind the scenes)\nBestie nezapře hned dva vlivy - prvním je román Pes Barkervillský od A. C. Doyla, druhým starořecká mytologie - pes Kerberos hlídající Podsvětí.\nAd hoc, není to jediná reference na řecké báje v Kapitole I. - další je klasická hádanka, kterou položí Abigail Geraltovi (původně to byla Sfinx a Oidipus)."
    ]
}