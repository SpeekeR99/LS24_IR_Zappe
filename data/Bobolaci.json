{
    "title": [
        "Bobolaci"
    ],
    "toc": [
        "Obsah\n1\tPopis\n2\tHistorie\n3\tKultura\n4\tPoznámky"
    ],
    "h1": [],
    "h2": [
        "Obsah",
        "Popis",
        "Historie",
        "Kultura",
        "Poznámky"
    ],
    "h3": [],
    "content": [
        "Bobolaci je stará rasa nelidí, která je pokrytá srstí a středně velká. Mají svůj vlastní jazyk, který je popisován jako hrdelní a nesrozumitelný, mluví však také velmi dobře obecnou řečí Nordlingů.\n\n\n\n\nObsah\n1\tPopis\n2\tHistorie\n3\tKultura\n4\tPoznámky\nPopis\n\nTato rasa nedosahuje velkého vzrůstu, je však o něco větší než jsou trpaslíci neboť nemají vůbec žádný problém s jízdou na koni bez seřizování sedla. Celé jejich tělo je pokryto hustou kožešinou, obvykle hnědou či černou, s přibývajícím věkem však začíná šedivět až do okamžiku, kdy jsou zcela popelavý nebo bílý. Mají chlupaté i tváře, ve kterých se blýskají oči. Bobolaci mají špičaté zuby a prsty z ostrými drápy. Jejich metabolismus je naprosto odlišný od lidského.\n\nBobolaci mají sklon k statečnosti, jsou hrdí na svou odlišnost od ostatních, mají rádi horské masívy a přilehlé rokle či údolí. To je dělá trochu podobné trpaslíkům a gnómům, se kterými obývají Mahakam. Ačkoliv na rozdíl od těchto dvou ras, nebaží po pozemském bohatství a neplundrují zemi. Dokonce se od těžby snažili odradit i lidi a zastavit jejich řádění na svém území, což je málem dovedlo k vyhlazení. Jsou dobrými stopaři a lovci, dokonce se několik z nich stalo nechvalně proslulými žoldáky a lupiči. Taková povolání jim umožňuje používat jejich opičí hbitost.\n\nHistorie\n\nNení známo kdy přesně se Bobolaci objevily na kontinentu. Někteří tvrdí, že existuje dostatek důkazů, že jsou na něm již tisíce let, faktem je, že se jedná o starou rasu a že jsou jedni z prvních osídlenců severu kontinentu.\n\nV době, kdy na severu kontinentu vládli pouze Gnómové a trpaslíci, žili Bobolaci převážně jižně od Amellských hor, později na tomto území vznikl Nazair, Metinna a Mag Turga. Když se připlavili Elfové na svých bílých lodích, nechovali se zrovna přátelsky a střetli se s původními rasami, včetně bobolaků. Tyto války však neměly nikdy za cíl masové vyvražďování či vyhlazování, jednalo se spíše o větší potyčky. Ani jedna strana neusilovala o vymazání té druhé.\n\nPo prvním přistání lodí lidí, se noví osídlenci rozhodli použít hornaté oblasti obydlené bobolaky k těžbě. Poté co se několikrát pokusila rasa bobolaků jejich úsilí zastavit a bránit jim ve stavbě dolů a šachet, lidé začali tyto nelidi masově masakrovat. Ti, kteří přežili, museli uprchnout aby našli útočiště v Mahakamu a v odlehlých oblastech Amellu. Ti kteří sice přežili masakry ale již nedokázali uniknout do nepřístupných hor, skončili většinou v rezervacích společně s Vrany.\n\nVe skalnatých horách a na území Severních království, byli téměř vyhlazeni, jediné místo kde se tedy bobolakům dařilo přežívat v polovině 13. století (1250), byla oblast Mahakamu.\n\nKultura\n\nBobolaci vyvinuli jedinečnou kulturu s bohatou mytologií plnou tradic a legend. Zejména se zdá, že některé z nich uvádějí zatmění slunce (černé slunce) a ďábelskou entitu známou jako Lilith. Právě tyto legendy sloužily jako hlavní prameny, které použil mág Eltibald ve prospěch své teorie ohledně prokletí černého slunce.\n\nPoznámky\nPár z nich bylo v bandě Kostějovců, mezi nimi jmenovitě známý bobolak Kehl."
    ]
}