{
    "title": [
        "Borch Tři Kavky"
    ],
    "toc": [],
    "h1": [],
    "h2": [],
    "h3": [],
    "content": [
        "Rytíř Borch, řečený Tři Kavky, postava ze Sapkowského povídky Hranice možností. Doprovázely jej dvě udatné bojovnice ze Zerrikánie, Tea a Vea, vynikající nevšedním půvabem a které mu sloužily také jako ochranka. Nebylo to však kvůli zlatu, kterým Borch oplýval, ale kvůli jeho charismatu - tvrdily o něm ke Geraltovu údivu, že je prostě ten nejkrásnější.\n\nVarování - Spoiler : Následují zásadní informace o ději, které mohou prozradit příběhové zápletky.\n\nPozději byl Geralt nucen souhlasit, byl to opravdu ten nejkrásnější - drak. Zlatý drak Villentretenmerth (toto jméno lze volně přeložit jako \"Tři černí ptáci\"), schopný měnit podle potřeby svou podobu. Vcelku si oblíbil lidi a s Geraltem se nakonec stali přáteli. S jeho dcerou\n\nSaskiou se setkáváme ve hře Zaklínač 2: Vrahové králů, ovšem ta na sebe dokáže vzít jen lidskou a dračí podobu (na rozdíl od Borcha, který mohl vypadat jako jakákoliv bytost nebo i věc).\n\nKonec spoileru."
    ]
}