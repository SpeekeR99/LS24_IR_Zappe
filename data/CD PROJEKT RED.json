{
    "title": [
        "CD PROJEKT RED"
    ],
    "toc": [],
    "h1": [],
    "h2": [
        "Vývoj her ze světa Zaklínače"
    ],
    "h3": [],
    "content": [
        "CD PROJEKT RED je herní vývojářské studio, které má sídlo ve Varšavě (Polsko). Založeno bylo roku 2002 jako podspolečnost CD Projektu, zakladateli jsou Michał Kiciński a Marcin Iwiński. Podílela se na vývoji všech dílů ze světa Zaklínače.\nVývoj her ze světa Zaklínače\n\nPrvní vydanou hrou se stala PC hra Zaklínač (později známa jako Zaklínač: Rozšířená edice), která vyšla roku 2007. Při vývoji byla využita knižní předloha. Hra se dočkala velkého úspěchu a o několik let později, roku 2011 vyšel druhý díl s názvem Zaklínač 2: Vrahové králů (později opět Zaklínač 2: Vrahové králů, Rozšířená edice), který byl k dispozici na platformách PC a Xboxu. Geraltovu výpravu zakončil roku 2015 třetí díl této série, zvaný Zaklínač 3: Divoký hon (PC, Xbox, PlayStation). Obdržel hned několik ocenění a rovněž dvojici datadisků, Srdce z kamene, který vyšel téhož roku a druhý s názvem O Víně a Krvi, který vyšel o rok později tj. 2016.\n\nV současné době připravují hru Cyberpunk 2077 a pravidelně aktualizují, vylepšují a obměňují karetní hru ze světa Zaklínače zvanou Gwent, která se mimo jiné objevila i ve třetí dílem Zaklínače a díky své oblíbenosti se dočkala vlastní multiplayerové hry."
    ]
}