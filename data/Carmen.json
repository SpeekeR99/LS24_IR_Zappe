{
    "title": [
        "Carmen"
    ],
    "toc": [],
    "h1": [],
    "h2": [
        "Úkoly",
        "Zápisy do Deníku"
    ],
    "h3": [],
    "content": [
        "Majitelka nevěstince v Chrámové čtvrti, má pro vás úkol \"Pracující dívky\". Také hraje kostky (nováček). Můžete jí také pozvat jako doprovod na party u Shani (za poplatek).\nJedna z mála ženských postav ve hře, se kterou Geralt nemůže skončit v posteli - má totiž tajemného milého, kterého má opravdu ráda.\nVíce se hráč dozví v Kapitole III u přívozu v Bažinách - úkol \"Kráska a zvíře\". Její milý je vlkodlak a Carmen vám nedůvěřuje, že jej nezabijete; chce jej vyléčit, ale jméno vám neřekne. V úkolu budete moci pokračovat až potom, co zjistíte vlkodlakovu totožnost. Rozhodnutí zda necháte vlkodlaka žít nebo jej zabijete je součástí hlavní dějové linie a nedá se mu vyhnout; při tom samozřejmě odhalíte i jeho identitu.\n\nVarování - Spoiler : Následují zásadní informace o ději, které mohou prozradit příběhové zápletky.\n\nPo odhalení vlkodlakovy identity budete potřebovat pomoc Hierofanta, Kalksteina, listí kozího pysku a slzu panny (ošetřovatelky ve špitále sv. Lebedy, jiná náhodné obyvatelky města nebo ... Sigfrieda). Nakonec se ukáže, že nic z toho nebylo zapotřebí, stačila jenom opravdová láska.\n\n(A také: v Kapitole V nakonec zjistíte, že Carmen byla onou dcerou Velebného pána, kterou vyhnal z domu.)\n\nÚkoly\nKráska a zvíře\nPokerové kostky: nováček\nPracující dívky\nPřítelkyně ze starých časů\nZápisy do Deníku\n\tSeznámil jsem se s Carmen, prostitutkou z chudé čtvrti ve Wyzimě. Ostatní děvky si cení jejích názorů, takže by se dalo říct, že je Carmen jejich představitelka.\n\n\nPokud si ji zvolíte jako společnici pro oslavu v rámci úkolu Přítelkyně ze starých časů:\n\nPozval jsem Carmen k Shani na oslavu. Přesně podle očekávání se projevila jako děvče, které se rádo baví.\n\n\nPokud splníte úkol Kráska a zvíře:\n\nSejmul jsem z Vincenta kletbu lykantropie a pomohl jsem ho přesvědčit, že si Carmen zaslouží jeho lásku. Doufám, že jim to bude klapat.\n\n\nPokud se rozhodnete zabít Vincenta:\n\nPotkal jsem Carmen v podivném domě v klášterní čtvrti, zničené bojem.\n\n\t\nKonec spoileru."
    ]
}