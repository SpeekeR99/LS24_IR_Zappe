{
    "title": [
        "Cestování mezi světy"
    ],
    "toc": [],
    "h1": [],
    "h2": [
        "Cestování mezi světy",
        "Informace",
        "Cena"
    ],
    "h3": [
        "Kategorie",
        "Typ",
        "Váha"
    ],
    "content": [
        "Cestování mezi světy\nInformace\nKategorie\nBěžná\nTyp\nKniha\nVáha\n0\nCena\n Nákup\tProdej\n10  \t?  \n\nCestování mezi světy je kniha v Zaklínači 3: Divoký hon.\n\n“\tSpolečným motivem mnoha lidových příběhů je cestování mezi světy. Považte kupříkladu Orfélia, který se vydal do záhrobí hledat svou milovanou, Theodora, jenž se prchav před uragánem ocitl v nevýrazném a jednotvárném světě Zo, nebo Ecilu, jež propadla fretčí norou do země neslýchaných divů. Tohoto nešvaru jsou plné i vesnické zvěsti o lidech unesených Divokým honem jen proto, aby byli navráceni na svou domovinu po letech uhánění oblohou s přízračnou kavalkádou.\n\nAkademická obec tyto příběhy, alespoň jejich drtivou většinu, odmítala coby pouhý epifenomén lidské iracionality. Já na druhé straně vždy pracuji s předpokladem, že v každém příběhu je alespoň zrnko pravdy - a tudíž jsem se rozhodl, že svou práci zasvětím jeho hledání. Po letech výzkumu jsem s velkou jistotou seznal, že cestování mezi světy kdysi skutečně možné bylo - ale pouze pro pár vyvolených.\nKlíčem je takzvaná \"Starší krev\" - či spíše, abych použil vědecký pojem, gen Lary Dorren, mocné elfské čarodějky. Porovnáním jejich genealogických tabulek oproti všem známým lidovým příběhům jsem byl schopen určit, že ona a její potomci představovali archetyp hrdinů cestujících skrze světy z mnoha legend. Nositelé Lařina genu měli mimořádné nadání, které jim umožnilo pohybovat se v prostoru a čase a dosáhnout říši za hranicemi známého světa. Převážná většina z nich však tento dar neuměla ovládat. Projevoval se pouze v krajních a vypjatých situacích, kdy jej spustil náhlý výbuch emocí když byl život jeho nositele v ohrožení.\nTakto výše zmiňovaný Orfélius, v šoku ze smrti své ženy, ve skutečnosti dokázal cestovat do jiného světa, který si bláhově spletl se záhrobím. Uragán poskytl napětí, které potřeboval Theodor, jehož doma týral strýc En, k tomu, aby se projevil jeho dar a přenesl ho do světa nezatíženého potrhlým chováním. A pokud budeme číst mezi řádky, bude nám jasné, že Ecila byla prostitutka závislá na fisstechu - ona \"fretčí nora\" představuje okamžik, kdy se ocitla na úplném dně a vymrštila se pryč do jiného světa, aby tam vystřízlivěla.\nSmutným závěrem mé práce, bohužel pro všechny další Ecily, je toto: linie Lary Dorren byla nenávratně přerušena. Poslední nositelka genu Cirilla Fiona Ellen Riannon, dědička cintránského trůnu, zemřela bezdětná již před lety.\n\n\t”"
    ]
}