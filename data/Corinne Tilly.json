{
    "title": [
        "Corinne Tilly"
    ],
    "toc": [
        "Obsah\n1\tŽivot\n2\tZáznamy z deníku\n2.1\tSpojené úkoly\n3\tPoznámky"
    ],
    "h1": [],
    "h2": [
        "Corinne Tilly",
        "Základní informace",
        "Dodatečné informace",
        "Výskyt",
        "Obsah",
        "Život",
        "Záznamy z deníku",
        "Poznámky"
    ],
    "h3": [
        "Profese",
        "Rasa",
        "Barva vlasů",
        "Barva očí",
        "Ve hře",
        "Spojené úkoly"
    ],
    "content": [
        "Corinne Tilly\nZákladní informace\nProfese\nSnílka\nDodatečné informace\nRasa\nČlověk\nBarva vlasů\nHnědá\nBarva očí\nZelená\nVýskyt\nVe hře\nZaklínač 3: Divoký hon\nCorinne Tilly byla oneiromantka (snílka)– čarodějka specializující se na věštění ze snů. Geralt ji potkal během svého pátrání po Ciri v Novigradu.\n\nObsah\n1\tŽivot\n2\tZáznamy z deníku\n2.1\tSpojené úkoly\n3\tPoznámky\nŽivot\n\nJako většina mágů se Corinne v roce 1272 začala ukrývat před lovci čarodějů. Přesto ale pořád potřebovala nějak vydělávat, proto čas od času ve městě vzala práci. Jednou si ji najal bankéř Rudolf de Jonkheer, aby odkryl historii strašidelného domu, který si nedávno pořídil. Nicméně, když v domě usnula a začala snít, bůžek Sára, která v domě „strašila“, aby bankéře odlákala, ji zaklela, a Corinne tak byla uvězněná ve strašlivých nočních můrách.\n\nGeraltovi se podařilo ji ze zakletí vysvobodit, protože potřeboval její pomoc při hledání Ciri. Vděčně mu nabídla svou pomoc a navrhla setkání v jejím pokoji u Zlatého jesetera.\n\nJakmile se vzpamatovala z nočních můr, pomohla Geraltovi se dostat zase o něco blíž k nalezení Ciri tím, že ho poslala do snového světa. Tam Geralt viděl, že Ciri navštívila Marigolda, a tak ho Corinne odkázala na hostinec Rozmarýnka a Tymián, městského nevěstince, který trubadúr dostal.\n\nPokud Geralt řekne Rudolfovi de Jonkheerovi, že v domě straší: \n\nKdyž se Geralt procházel bzučícími ulicemi Novigradu, narazil na velmi zajímavé oznámení. Psalo se v něm, že jistý muž jménem de Jonkheer prodal nějakému ubožákovi dům, jejž jako své bydliště a hřiště používala Sára, rozkošný, leč nezbedný bůžek. V oznámení jasně stálo, že nového majitele legrácky nechtěného nájemníka příliš nebavily. Geralt se rozhodl podívat se, jak se Sáře daří...\nGeralt si nebyl jistý, co čekal, že v onom \"strašidelném domě\" najde – ale určitě to nenašel. Snílka, když se o Sáře dozvěděla od Geralta, se s ní rozhodla seznámit. Brzy se z nich staly kamarádky a začaly spolu v bývalém de Jonkheerově domě bydlet. Corrine o bůžka pečovala a Sára se na oplátku starala o to, aby dům nepřišel o svou strašidelnou pověst.\n\nPozději toho roku se Geralt na Corinne znovu obrátil s prosbou, když potřeboval dokázat Ge’elsovi, že Eredin zavraždil Auberona Muircetacha. Dobrovolně jim pomohla, a aniž by si to uvědomovala, přispěla tak k porážce Eredina.\n\nZáznamy z deníku\n\nOneiromancie, magické umění rozkrývání minulosti a budoucnosti ze snů, je obtížná i pro velmi zkušené čarodějky a mágy. Ti, kteří se s tímto nadáním narodí, v něm však mohou vynikat i bez formálního vzdělání. To byl případ i Corinne Tilly, jejíž věhlas coby snílky, jak se tito věštci nazývají, se rozšířil do daleka.\n\nCorinne patřila k těm nejlepším svého druhu a o zákazníky neměla nouzi, a to i přes nevraživost ke všemu okultnímu, která ve městě panovala. Geralt musel doufat, že si na něj pár chvil vyšetří, a vydal se za ní do domu, kde své řemeslo provozovala.\n\nNejen že tato nadaná žena dokázala snít o minulých událostech sama, ale také dokázala vyvolat věštecké sny u osob hledajících směr či odpovědi na určité otázky. Tyto schopnosti přišly Geraltovi v jeho pátrání velmi vhod.\n\nCorinne souhlasila, že Geraltovi pomůže, a uspořádala mu snovou seanci. Geralt byl vždy introvert, takže mluvit o svých pocitech a o svých bližních pro něj nikdy nebylo snadné. Ale to bylo přesně to, co po něm snílka žádala, jestli měla snít o Ciri. Nakonec Geralt otevřel svou skořápku a usnul – a snil. Ve snu viděl Ciri v Novigradu... se mnou.\n\nSpojené úkoly\nSnění v Novigradu\nStrašidelný dům\nCesta prostorem a časem\nPoznámky\nMohla by být příbuzná Condwiramurs Tilly z knih.\nZ neznámých důvodu Corinne z Novigradu neutekla se svými kolegy během úkolu Teď nebo nikdy. I po jejich odchodu zůstává u Zlatého jesetera."
    ]
}