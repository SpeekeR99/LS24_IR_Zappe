{
    "title": [
        "Cynthia"
    ],
    "toc": [
        "Obsah\n1\tZaklínač 2: Vrahové králů\n1.1\tŠpehování Filippy\n1.2\tTajemství Loc Muinne\n1.3\tZápisy do deníku\n2\tPoznámky\n3\tGalerie"
    ],
    "h1": [],
    "h2": [
        "Cynthia",
        "Informace",
        "Vztahy",
        "Reálný svět",
        "Obsah",
        "Zaklínač 2: Vrahové králů",
        "Poznámky",
        "Galerie"
    ],
    "h3": [
        "Národnost",
        "Rasa",
        "Profese",
        "Partner(ka)",
        "Výskyt",
        "Špehování Filippy",
        "Tajemství Loc Muinne",
        "Zápisy do deníku"
    ],
    "content": [
        "Cynthia\nCynthia ve hře Zaklínač 2: Vrahové králů\nInformace\nNárodnost\nRasa\nČlověk\nProfese\nČarodějka\nVztahy\nPartner(ka)\nFilippa Eilhart\nReálný svět\nVýskyt\nZaklínač 2: Vrahové králů\n\nCynthia byla mladou, krásnou nilfgaardskou čarodějkou v učení samotné Filippy Eilhart, se kterou měla mimo jiné také milostný poměr. Původně však studovala jako učednice u Vanhemara.\nVarování - Spoiler : Následují zásadní informace o ději, které mohou prozradit příběhové zápletky.\nObsah\n1\tZaklínač 2: Vrahové králů\n1.1\tŠpehování Filippy\n1.2\tTajemství Loc Muinne\n1.3\tZápisy do deníku\n2\tPoznámky\n3\tGalerie\nZaklínač 2: Vrahové králů\nŠpehování Filippy\n\nV roce 1271 na Sever dorazil početný konvoj nilfgaardských vyslanců pod vedením velvyslance Shilarda Fitz-Oesterlena. Tehdy byla Cynthia vyslána do Filippina domu ve Vergenu, aby ji mohla špehovat, infiltrovat Saskiino povstání a odhalit záměry Lóže čarodějek. Vydávala se za mladou adeptku a nikdo, ani Filippa sama, nepojal žádné podezření. V utajení se jí pak podařilo zajmout Triss Ranuncul a uvěznit ji artefaktovou kompresí v malé nefritové sošce, kterou pak po poslovi odeslala Shilardovi.\n\nGeralt se s touto půvabnou čarodějkou poprvé setká, když ji vyruší při milostných hrátkách s Fillipou Eilhart. Její pravou totožnost a záměry se mu povede odhalit teprve až po návštěvě Kaedwenského tábora, kde mu je vyzradí sám Shilard v domnění, že Geralta stejně za chvíli čeká smrt.\n\nTajemství Loc Muinne\n\nGeralt nečekal, že by na ni znovu narazil, ale potkali se, když Cynthia vedla expedici s cílem odhalit tajnou laboratoř slavného čaroděje aep Dearhenna v jeskyních pod redanským táborem v Loc Muinne.\n\nGeralt si během výpravy dává na Cynthiu značný pozor, a ačkoli se trochu sblíží, když musí bojovat bok po boku, na konci se rozhádají kvůli artefaktu Dearhenny. \n\nZápisy do deníku\n\nJaké partnery, nebo spíše partnerky, upřednostňovala Filippa Eilhart, bylo obecně známo, nicméně nahlas se o tom mluvilo pouze v úzkých kruzích a jen v případě, že to nemohla čarodějka zaslechnout. V době našeho příběhu byla milenkou Filippy Cynthia, jež rozhodně nebyla první a dozajista ani poslední.\n\nPokud se Geralt rozhodne expedici vyvraždit:\n\nJak se ukázalo, zbytek výpravy se skládal z Nilfgaarďanů. Geraltova tolerance vůči černým, zvlášť vůči těm drzým, se s ohledem na nedávné události blížila bodu mrazu. Setkání s dvojicí nilfgaardských špehů byla ta poslední kapka do poháru jeho trpělivosti, a tak není divu, že se rozhodl ukončit celou slavnou expedici hned v jejím počátku.\nAdalbert a Cynthia byli mocní protivníci, takže na sebe zaklínač mohl být právem hrdý. Nicméně zabití obou Nilfgaarďanů znamenalo jistý problém. Bez mágů neměl Geralt tušení, jak prozkoumat laboratoř, již stále halila mocná iluze, a tak se mu navzdory horlivému úsilí nepodařilo artefakt objevit. Hledání Dearhennova odkazu tak bylo jen částečně úspěšné, jelikož zaklínač viděl úžasné věci a navzdory mnohým nebezpečenstvím vyvázl se zdravou kůží. Na druhou stranu zůstal Geraltovi poněkud hořký pocit na jazyku, jelikož mu bylo jasné, že nejzajímavější odkaz mága se mu nepodařilo odhalit.\n\nPokud se Geralt přidá k expedici:\n\nJak se ukázalo, zbytek výpravy se skládal z Nilfgaarďanů – čarodějky Cynthie a mága Adalberta. Ačkoli černí lezli Geraltovi v poslední době výjimečně na nervy, dokázal se ovládnout a zapředl s nimi poměrně zdvořilý rozhovor. A dřív, než si to uvědomil, se stal dalším členem expedice. Možná doufal, že se mu podaří zjistit od Cynthie nějaké nové informace, ale nejspíš ho také zajímalo, co zůstalo po slavném Dearhennovi. Krátce poté vstoupili všichni účastníci výpravy do stok a zahájili pátrání po čarodějově laboratoři.\nVstup do Dearhennovy dílny halilo mocné kouzlo, ale naši dobrodruzi měli ve svých řadách naštěstí hned dva znalce magických umění. Cynthia předvedla část svých schopností a iluzi odstranila.\nNapadlo vás někdy, kde se berou všichni ti kostlivci v opuštěných podzemích? I já nad tím občas dumám, nicméně v tomto případě měly sklepení vyzdobit mrtvoly Redanských, kteří se pokusili zkřížit meče se zaklínačem. Naši dobrodruzi opustili smutnou hromádku mrtvol a pokračovali dál, kde už na ně čekal další strážce. Cynthia opět zapracovala se svou magií a, jak už asi tušíte, odhalený strážce položil členům výpravy další hádanku.\nJak by se dalo čekat, čarodějova laboratoř byla nasycena magií. Vždy opatrná Cynthia vycítila auru a i tentokrát seslala kouzlo, jež odhalilo překvapení přichystané pro případné vetřelce. Geralt s Adalbertem zůstávali ve střehu a trpělivě čekali.\nStaré trpasličí přísloví tvrdí: \"Dyž na to huba nemá, pracky by radši měly.\" Naši hrdinové se museli utkat s golemy. Geraltovy pracky s jeho věrným stříbrným mečem opět odvedly mistrovskou práci, zatímco dlaně dvou nilfgaardských čarodějů zmrtvěly ze seslání nespočtu mocných kouzel. Meče a magie na strážce stačily a tak naši hrdinové konečně získali přístup do Dearhennovy laboratoře.\n\nPokud Cynthia i Adalbert přežijí a Geralt je nechá si artefakt vzít:\n\nPak Adalbert přednesl svůj nepříliš lichotivý názor na zaklínače a svá slova doprovodil sesláním výjimečně ohyzdného kouzla. Nilfgaardský čaroděj nehodlal dovolit, aby se cokoli z Dearhennova odkazu vyhnulo láskyplnému objetí císaře. Jelikož si Geralt užil během expedice bojů dosytosti, dovolil oběma Nilfgaarďanům, aby popadli artefakt a ztratili se ze scény. Svůj díl odměny však dostal: než Cynthia zmizela, zahrnula jej hotovou smrští informací. A nešlo jen tak o plané tlachy, vše, co řekla, se nějakým způsobem týkalo samotného Geralta. Zaklínačovu mysl zaplnil bezpočet informací a vzpomínek, o něž jej připravila ztráta paměti, a bylo zřejmé, že nyní se již jen tak nevytratí.\n\nPokud Geralt zabije Adalberta:\n\nJak Cynthia říkala, Dearhennův artefakt se dokázal napojit na emociální spojení mezi svým uživatelem a dalším jedincem a zřídit mezi nimi magické spojení, a to i na velkou vzdálenost. Zvědavý Geralt ho zatoužil vyzkoušet, aby se pokusil odhalit některá z tajemství, jež mu nedávala spát. Cynthia nic nenamítala, Adalbert byl však ostře proti tomu, aby se zaklínač k magickému stroji byť jen přiblížil. To byla ta poslední kapka. Napětí mezi mágem a zaklínačem explodovalo v jediném zášlehu hněvu. Čaroděj otevřel sérii portálů, z nichž se vynořil dav nilfgaardských vojáků, a vypukla velká bitva. Nicméně ke svému překvapení nebyl Geralt v boji sám. Cynthia už měla Adalbertova chování dost a navíc se s ním nedokázala dohodnout, jak si rozdělit kořist. Boj ji mohl snadno zbavit obou problémů, a tak se v něm postavila na zaklínačovu stranu.\n\nPokud Geralt zabije Cynthii:\n\nChodby pod Loc Muinne se staly pro čarodějku hrobem. Hádka o Dearhennovo dědictví přerostla v boj a Geralt Cynthii zabil.\n\nPokud Geralt zabije Cynthii i Adalberta:\n\nGeralt oba Nilfgaarďany porazil. Byl to vyčerpávající boj, a tak si zaklínač nejprve trochu oddechl, než se pustil do zkoumání Daerhennova artefaktu.\n\nPokud Geralt zabije Adalberta a nechá Cynthii si vzít artefakt:\n\nGeraltova práce byla dokončena, a tak byl čas jít. Čarodějka a zaklínač se rozešli v dobrém, téměř jako by byli přátelé. Cynthia popadla Dearhennův artefakt a zmizela s ním v portálu, zatímco náš hrdina se vrátil ke svým vlastním záležitostem, jež už tak nechával příliš dlouho čekat.\n\nPokud Geralt zabije Adalberta a bude chtít artefakt použít a podaří se mu přesvědčit Cynthii:\n\nVšechny Adalbertovy námitky zemřely spolu s ním. Cynthia pak Geraltovi dovolila, aby artefakt jednou jedinkrát použil, což zaklínače značně potěšilo. S pomocí dávné magie získal velmi cenné informace.\n\nPokud Geralt zabije Adalberta a bude chtít artefakt použít, ale nepodaří se mu přesvědčit Cynthii:\n\nKdyž výprava dorazila do cíle a čarodějka nalezla Dearhennův mocný artefakt, Geralt a Cynthia se pohádali. Pak ale společně překonali smrtelné nebezpečí, ledy mezi nimi roztály a oba naši hrdinové se sblížili. Pak Cynthia pokračovala v pátrání a zaklínač se též vydal za svými záležitostmi.\nPoznámky\nCynthii lze potkat pouze v případě, že se přidáte na stranu Iorvetha. Na straně Rocheho ji nikdy nepotkáte.\nGeralt si s ní může promluvit o Divokém honu poté, co si přečte Zápisky učence, který zkoumal Divoký hon.\nPokud se k ní budete chovat mile, můžete s ní strávit noc.\nV Zaklínači 3: Divoký hon je jednou z karet nilfgaardského balíčku.\nGalerie\nCynthia vyobrazená na kartě hry Gwent.\nCynthia vyobrazená v deníku Zaklínač 2: Vrahové králů.\nCynthia Gwent standalone card art.jpeg\nCynthia a Filippa Eilhart při svých milostných hrátkách."
    ]
}