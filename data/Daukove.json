{
    "title": [
        "Daukové"
    ],
    "toc": [
        "Obsah\n1\tCharakteristika\n2\tKultura\n2.1\tJazyk\n2.2\tSpolečenské uspořádání\n3\tHistorie\n4\tPoznámky\n5\tZajímavosti"
    ],
    "h1": [],
    "h2": [
        "Daukové",
        "Obecné informace",
        "Obsah",
        "Charakteristika",
        "Kultura",
        "Historie",
        "Poznámky",
        "Zajímavosti"
    ],
    "h3": [
        "Kultury",
        "Jazyky",
        "Výskyt",
        "Společenské uspořádání"
    ],
    "content": [
        "Daukové\nObecné informace\nKultury\nKultura lidí\nJazyky\nVlastní jazyk Dauků\nVýskyt\nOd údolí řeky Nimnaru, přes Záliv Praxedy až po Daleký sever\n\n\nDaukové byla první populace lidí, kteří obývali sever Kontinentu ještě před Prvním přístáním. Kultura Dauků se nedochovala, ale její vliv lze dosud najít v tradiční mytologii Seveřanů.\n\nObsah\n1\tCharakteristika\n2\tKultura\n2.1\tJazyk\n2.2\tSpolečenské uspořádání\n3\tHistorie\n4\tPoznámky\n5\tZajímavosti\nCharakteristika\n\nJak Daukové vypadali, nebo jaké měli zvyky, je nám záhadou. Podle uznávané klasifikace Arnelia Grocka je však lze zařadit mezi lidské rasy.\n\nKultura\nJazyk\n\nDaukové mluvili svým vlastním jazykem a měli vlastní systém psaní. Dodnes lze jejich nápisy zahlédnout na menhirech. Učenci jejich písmo stále luští a studují. Několik významných, leč kontroverzních studií právě na téma nápisů napsal Eltibald, který se zabýval kletbou Černého Slunce.\n\nSpolečenské uspořádání\n\nNež Seveřané na Severu ustanovili feudalismus, Daukové, jako ostatní lidská uskupení, žili nomádským životem. Po vynálezu zemědělství (což dokazuje fakt, že začali uctívat bohyni sklizně a plodnosti, která byla také ochránkyní farmářů a zahradníků) se Daukové začali usazovat a vztyčovat menhiry.\n\nKromě výše zmíněné bohyně, značně podobné bohyni Melitelé, dále uctívali další dvě božstva: podle učenců předchůdce Coram Agh Tera a Vejopata. Mezi mýty z dob Dauků se řadí také zlověstná Lilith.\n\nHistorie\n\nSpolu s Wožgory se Daukové řadí mezi nejstarší lidské rasy na Kontinentu. Objevili se hned po Konjunkci sfér a usadili se mezi Dračími horami a Zálivu Praxedy – tzn. v dnešním Naroku, Talgaru, knížectvím z Hengforské ligy, Gelibolu, údolím Nimnaru až po Velhad na mrazivém Dalekém severu. S elfy a trpaslíky se nejspíše příliš nestýkali, neboť za počátek lidské éry považují nelidé až První přistání.\n\nNení známo, co způsobilo vymření Dauků, a někteří historici to doteď popírají. Podle jedné teorie se však Daukové postupně začlenili mezi Seveřany.\n\nPoznámky\nPoslední přání zmiňuje Dauky, ale také blíže nespecifikované původní lidská uskupení. V knize Zaklínač a jeho svět (průvodce po světě zaklínače od studia CD PROJEKT RED) jsou Daukové a Wožgorové považováni právě za tyto prastaré lidské kultury. Knihy Andrzeje Sapkowského nejsou tolik konkrétní, mezi Posledním přáním a Krví elfů jsou viditelné nepřesnosti – podle Krve elfů se totiž lidé objevili poprvé až během Prvního přistání.\nTento protimluv však lze teoreticky vysvětlit chybou Arnelia Grocka a jeho klasifikace. Seveřané možná připisovali úspěchy nelidí prastaré lidské kultuře – stejně jako si kolonialisté v našem reálném světě mysleli, že mnohé památky Indiánů a Afričanů jsou ve skutečnosti pozůstatky původně evropských či zapomenutých kmenů, místo aby je připsali domorodým kulturám. Skuteční \"Daukové\" tak mohli být skupina nelidí, která se začlenila mezi lidi skrze křížení ras.\nZajímavosti\nV Oko Yrrhedesa, role-playové hře od Andrzeje Sapkowského (která jen pomyslně navazuje na svět zaklínače), jsou dva kmeny rasy vorkerů: halla-vorkeři a dauk-vorkeři. Dauk-vorkeři jsou popsáni jako robustní humanoidé vysocí 120 cm s mongolskými rysy a vystupováním goblinů. Objevili se v údolí Jarra, kde se střetli s mírumilovnějšími halla-vorkery a lesními elfy.\nAčkoli oblast, kde se dauk-vorkerové nacházeli, neodpovídá oblastem popsaným v ostatních zdrojích, je možné, že jejich pojmenování má stejnou etymologii."
    ]
}