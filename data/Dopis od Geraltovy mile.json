{
    "title": [
        "Dopis od Geraltovy milé"
    ],
    "toc": [],
    "h1": [],
    "h2": [
        "Dopis od Shani",
        "List od Triss",
        "Úkoly"
    ],
    "h3": [],
    "content": [
        "Na základě vaší volby v kapitole III dostane Geralt od Marigolda v Bahnicích dopis buď od Shani anebo Triss. Na této volbě záleží i místo, kde zachráníte Alvinovi život (požíračka u potoka – Shani, nebo duch v rozvalinách – Triss).\n\nDopis od Shani\n\n\"Dopis páchnoucí léčivy, psaný kostrbatým, špatně čitelným písmem Shani.\"\n\n\tGeralte!\n\nMluvila jsem s Marigoldem, takže vím, kde se skrýváš. Řekla jsem si, že bych ho měla poslat za Tebou, alespoň nikomu nic nepoví, donese Ti můj dopis a třeba Ti i pomůže. Mám starosti a opravdu si myslím, že by někdo měl být s Tebou, Marigold byl přece vždy Tvůj přítel.\n\nTeď si sedni a drž se, stalo se něco strašného. Alvin zmizel. Jsem si jistá, že to provedl za pomoci magie. Nejspíš bude někde poblíž vody, když bydlel u me, rád sedával na nábřeží. Ať už je kdekoli, najdi ho! Vím, že máš toho chlapce rád, stejně jako já. Vždyť my tři jsme dohromady něco jako rodina a já jsem si jistá, že až se vyřeší všechny problémy, vyrovnáš se nějak i s city, které nás spojují. Byl bys pro Alvina dobrý otec. Už jsem Ti psala, že o Tebe mám strach? To proto, že Tě miluju. Věřím, že i Ty mě miluješ, a taky věřím, že všechno skončí dobře. Nechci začít fňukat, vím, že to nemáš rád. Co bych Ti tak na závěr dopisu napsala? Chlapci, vraťte se mi domů co nejdříve. Čekám na Vás.\n\nShani\n\n\t\nList od Triss\n\n\"Dopis vonící parfémem, napsaný úhledným písmem Triss.\"\n\n\tGeralte!\n\nPodařilo se Ti utéct na poslední chvíli. Nějakou dobu by ses do města neměl vracet. Doufám ale, že naše odloučení nebude příliš dlouhé...\n\nTím však problémy nekončí. Alvinovi se díky divoké magii podařilo zmizet, naštěstí jsem ale dokázala určit místo, kde skončil, a posílám Tě tam. Prosím, postarej se o něj. Vím, že Tě k tomu nemusím přemlouvat, protože sis ho oblíbil stejně jako já. Chlapec si hodně prožil, takže jeho magické schopnosti značně zeslábly. Dávej na něj pozor. Když byl u mne, neměl dost trpělivosti, aby podstoupil základní výcvik adepta. Tvrdil, že se raději stane hledačem magických artefaktů ve starých opuštěných ruinách. K dopisu přikládám dwimeritový náhrdelník, který blokuje magii, doufám, že ho ten budižkničemu Marigold neztratí. Prosím, dej amulet chlapci, ať ho neustále všude nosí. Postarej se o něj a mysli na mě. Doufám, že se nám bude dařit. Přece nemůže být náš malý románek obtížnější než Tvůj úkol, že? Dávej na sebe pozor. Čekám.\n\nTvá Triss\n\n\t\n\nNa oba dopisy můžete napsat odpověď.\n\nÚkoly\nAlvin"
    ]
}