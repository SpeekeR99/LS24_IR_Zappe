{
    "title": [
        "Elixíry (teorie a výroba)"
    ],
    "toc": [
        "Obsah\n1\tÚvod\n2\tVýroba\n3\tEfekty sekundárních substancí (tzv. dominanty):\n4\tToxicita\n5\tPříprava elixírů\n6\tMutagenní elixíry"
    ],
    "h1": [],
    "h2": [
        "Obsah",
        "Úvod",
        "Výroba",
        "Efekty sekundárních substancí (tzv. dominanty):",
        "Toxicita",
        "Příprava elixírů",
        "Mutagenní elixíry"
    ],
    "h3": [],
    "content": [
        "Obsah\n1\tÚvod\n2\tVýroba\n3\tEfekty sekundárních substancí (tzv. dominanty):\n4\tToxicita\n5\tPříprava elixírů\n6\tMutagenní elixíry\nÚvod\n\nZaklínačské elixíry jsou v knihách i PC hře nezbytnou součástí vybavení každého zaklínače - umožňují mu využít plný potenciál jeho pozměněného organismu; především zlepšují bojové schopnosti a zvyšují i šance na přežití.\nV knihách A. Sapkowského jsou podrobně popisovány účinky těchto elixírů, jejich výroba je však vždy zahalena tajemstvím.\n\nVe hře Zaklínač jsou tyto elixíry a jejich výroba důležitou součástí hry a na nejvyšší obtížnost je dokončení hry bez nich téměř nemožné.\n\nVýroba\n\nK výrobě elixírů je vždy zapotřebí alkohol, čím kvalitnější, tím lepší pro jeho alchymistické využití. Pokud není k dispozici alkohol potřebné kvality, je vždy možné namíchat Bílého racka (alkohol té nejvyšší kvality, vlastní výroby).\n\n\nMíchání elixírů se liší od ostatních alchymistických činností (výroba olejů, bomb) možností využít i sekundární substance obsažené v ingrediencích.\nNěkteré ingredience totiž obsahují vedle primární substance i substanci sekundární (albedo, rubedo, nigredo). Elixír namíchaný výhradně z ingrediencí se stejnou sekundární substací má další pozitivní účinky (např. Vlaštovka z vraního oka, vlaštovičníku a ginatie bude mít i vedle obvyklých účinků i efekt nigredo).\n\nEfekty sekundárních substancí (tzv. dominanty):\nElixíry s dominantou nigredo  zlepšují bojové schopnosti zaklínače (zřejmě kombinace slabšího Vlka a Hromu).\n\nElixíry s dominantou rubedo  zvyšují regenerační schopnosti zaklínačova organismu (slabší Vlaštovka).\n\nElixíry s dominantou albedo  snižují toxicitu všech následně vypitých elixírů o jeden stupeň.\nToxicita\n\nNevýhodou všech zaklínačských elixírů je jejich toxicita - každý elixír je kromě svých pozitivních účinků i (více či méně) jedovatý; jediným obyčejným elixírem s nulovou toxicitou je Bílý med (ruší účinky ostatních elixírů), rovněž veškeré elixíry s malou toxičností a aktivní dominantou albedo jsou netoxické.\n\nPříprava elixírů\n\nVyber si recept označený jako elixír pro Triss a potřebné ingredience se automaticky přidají do směsi. Pak klikni na tlačítko \"smíchat\" a elixír se začne připravovat.\n\nPro dokončení sekvence klikni levým tlačítkem myši na přesýpací hodiny\n\nMutagenní elixíry\n\nZvláštní skupinu tvoří mutagenní elixíry, k jejichž výrobě je vždy zapotřebí určitá speciální ingredience (povětšinou z nějaké mocné příšery). Po jejich vypití získá zaklínač většinou permanetní vylepšení svých bojových dovedností."
    ]
}