{
    "title": [
        "Essi Daven"
    ],
    "toc": [],
    "h1": [],
    "h2": [],
    "h3": [],
    "content": [
        "Spanilá panna Essi Daven, těž zvaná Očko, je půvabná trubadúra s krásnýma, velkýma a modře zářícíma očima, z nichž jedno neustále skrýva pod loknou svých zlatavých vlasů. Essi je věrná přítelkyně a rivalka slavného barda Marigolda, který ji bere jako svou mladší sestru, jelikož se znají už od útlého dětství.\n\nVystupuje pouze v povídce Trošku se obětovat, kde se za křiku racků a šplouchání vln zamiluje do Geralta z Rivie, jenž není schopen trochu se obětovat a opětovat její silnou lásku k němu.\n\nOd Geralta dostáva v den jejích narozenin světle modrou perlu, kterou nechá zručným kovářem zasadit do stříbrného kvítku s mistrně tepanými plátky. Dostává ji se slovy, že jí přinese štěstí. Bohužel se tak nestane a krásnooká básnířka za čtyři roky po jejich rozloučení umírá na neštovice při epidemii ve Wyzimě, poblíž které je následně pohřbena Marigoldem společně se svou loutnou i perlou."
    ]
}