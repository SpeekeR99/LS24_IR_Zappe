{
    "title": [
        "Felicia Cori"
    ],
    "toc": [
        "Obsah\n1\tZaklínač 2: Vrahové králů\n1.1\tSpojené úkoly\n2\tZaklínač 3: Divoký hon\n2.1\tSpojené úkoly\n3\tPoznámky"
    ],
    "h1": [],
    "h2": [
        "Felicia Cori",
        "Základní informace",
        "Dodatečné informace",
        "Výskyt",
        "Obsah",
        "Zaklínač 2: Vrahové králů",
        "Zaklínač 3: Divoký hon",
        "Poznámky"
    ],
    "h3": [
        "Profese",
        "Stav",
        "Rasa",
        "Dovednosti",
        "Ve hře",
        "Spojené úkoly",
        "Spojené úkoly"
    ],
    "content": [
        "Felicia Cori\nZákladní informace\nProfese\nKadeřnice\n\nObchodnice\nČarodějka\n\nDodatečné informace\nStav\nZesnulá (upálena)\nRasa\nČlověk\nDovednosti\nMagie\nVýskyt\nVe hře\nZaklínač 2: Vrahové králů\n\nZaklínač 3: Divoký hon\n\nFelicia Cori byla mladá čarodějka, žačka Arethusy, kde studovala pod Filippou Eilhart, obchodnice, hráčka kostek a kadeřnice. Žila ve Vergenu, kde si plnila svou akademickou praxi prodejem magických předmětů, a pak zamířila se svou učitelkou do Loc Muinne.\n\nPozději byla upálena na kůlu v Novigradu během lovů na čaroděje.\n\n“\tJo, to sa pekla Felicia Cori, čarodějka. Lidi ale přišli hlavně kvůli tomu druhému, co ten den zafajroval.\t”\n\n\n—O upálení Felicie v Novigradu\n\nObsah\n1\tZaklínač 2: Vrahové králů\n1.1\tSpojené úkoly\n2\tZaklínač 3: Divoký hon\n2.1\tSpojené úkoly\n3\tPoznámky\nZaklínač 2: Vrahové králů\n\nObjevila se ve hře Zaklínač 2: Vrahové králů jako vedlejší postava. Během druhé kapitoly je ve Vergenu, ve třetí kapitole na náměstí v Loc Muinne.\n\nMladé čarodějky z akademie v Aretuze musí kromě splnění zkoušek dokončit i praktika, na která dohlíží vybraná mistryně magie. Když se mladá Felicia Cori rozmýšlela, jak by její praxe mohla vypadat, napadlo ji, že by mohla ve Vergenu prodávat vlastnoručně vyrobené magické předměty.\n\nFelicia přišla do Loc Muinne společně s Filippou, kterou hluboce obdivovala. Doufala, že si na ni její učitelka najde trochu času.\n\nJak se ukázalo, mladá kouzelnická učednice Felicia Cori je také nadaná kadeřnice. Geralt si u ní za mírní poplatek mohl nechat změnit účes.\n\nNa hlavním náměstí v Loc Muinne nabízela Felicia Cori – kromě široké škály užitečných předmětů – i kadeřnické služby.\n\nSpojené úkoly\nS tlukoucím srdcem\nZaklínač 3: Divoký hon\n\nVe hře Zaklínač 3: Divoký hon ji Geralt spatří upálenou na kůlu za používání magie uprostřed novigradského náměstí hierarchů.\n\nVíce než jednou se Geralt ocitl v situaci, kdy nedokázal zabránit něčí smrti – vlastně by se dalo říct, že si na tento určitý druh utrpení již zvykl. Bezmocně stát a pozorovat nespravedlivou a krutou popravu blízké známosti je ovšem něco dočista jiného.\n\nTakový byl osud, který potkal Felicii Cori, mladou čarodějku, se kterou se Geralt potkal během pobytu v Loc Muinne. Ačkoliv neměl moc příležitostí se s ní seznámit, Geralt v této bývalé žačce Filippy Eilhart našel zalíbení, neboť mu připadala jako příjemná a zábavná mladá žena. Byla ovšem provozovatelkou magie a členkou nejnenáviděnějšího sesterstva čarodějek, a proto ji čekala smrt na hranici.\n\nSpojené úkoly\nOhně Novigradu\nFelicia přivázaná ke kůlu\nFelicia upálená s bezejmenným dopplerem přestrojeným za vrchního důstojníka\nPoznámky\nBěhem úkolu S tlukoucím srdcem Felicia také prodává chirurgické nástroje k ohledání mrtvol a knihu pojednávající o autopsii. "
    ]
}