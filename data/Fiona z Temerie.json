{
    "title": [
        "Fiona z Temerie"
    ],
    "toc": [],
    "h1": [],
    "h2": [
        "Fiona z Temerie",
        "Základní informace",
        "Dodatečné informace",
        "Vztahy",
        "Výskyt",
        "Život",
        "Poznámky"
    ],
    "h3": [
        "Titul",
        "Rasa",
        "Národnost",
        "Partner/ka",
        "Potomci",
        "Rodiče",
        "Příbuzní",
        "V knize"
    ],
    "content": [
        "Fiona z Temerie\nZákladní informace\nTitul\nKrálovna Cintry\n\nPrincezna Temerie\nPaní Clavesu\n\nDodatečné informace\nRasa\nČlověk\nNárodnost\n Temerie\nVztahy\nPartner/ka\nCoram II. (manžel)\nPotomci\nCorbett (syn)\nRodiče\nGoidemar (otec)\n\nRiannon (matka)\n\nPříbuzní\nAmavet (bratr)\n\nAdela (nevlastní sestra)\nCedrik (polobratr)\n\nVýskyt\nV knize\nČas opovržení\n\nKřest ohněm\n\nFiona z Temerie byla údajně dcerou temerského krále Goidemara a jeho manželky Riannon.\n\nŽivot\n\nFiona byla jedním z Houtborgských trojčat, tj. biologických dvojčat královny Riannon a jednoho dítěte Falky, která svou nevlastní sestru věznila, dalšími dětmi byly Amavet a Adela. Po smrti Falky nikdo nevěděl, které dítě je od Riannon a které od Falky, neboť Riannon se ve vězení zbláznila a nedokázala děti rozlišit. Povolaní čarodějové zjistili, že Falčinou pravou dcerou je Adela, ale nehodlali poslat na smrt dvouleté dítě, proto raději králi pravdu zatajili. Všechny tři děti tak byly vychovány jako sourozenci.\n\nNarodila se s největší pravděpodobností v roce 1161. V roce 1177 se provdala za Corama, kralevice Cintry, syna Corama I. ze slavného rodu Havrana. Mnoho let žila na dvoře Cintry a očekávala, kdy na trůn usedne její muž jako král Coram II. V době, kdy se tak stalo, bylo jejich synovi Corbettovi již 12 let, zaručil tak pokračování Cintránské dynastie. Rovněž se tímto krev Riannon neoddělitelně sepjala s Cintrou.\n\nFiona a Coram II. byli prezentováni jako spokojení, ne-li dokonce šťastní, manželé. Když po poměrně předčasné smrti manžela usedl na trůn syn Corbett, odešla Fiona do Temerie, kde ještě stále vládl její otec Goidemar. Žila sama a zapomenuta na svém sídle, v zámečku Cleves, nedaleko Mariboru. Zde také nalezla smrt ve svých 93 letech (1254).\n\nPoznámky\nPodle zpráv, které získali Codringher s Fennem, byla Fiona pravou biologickou dcerou Falky. Fiona, pokud byla tato informace pravdivá, by měla jen 1/8 elfské krve a nikoliv 3/8. Tak tomu ale nebylo, protože Filippa čarodějkám jasně prozradila, že pravou dcerou Falky byla Adela.\nFiona měla ještě jednoho nevlastního sourozence, a tím byl Cedrik, ten vzešel z druhého sňatku krále Goidemara s Addou z Cidarisu."
    ]
}