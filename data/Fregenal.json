{
    "title": [
        "Fregenal"
    ],
    "toc": [],
    "h1": [],
    "h2": [
        "Fregenal",
        "Základní informace",
        "Dodatečné informace",
        "Vztahy",
        "Výskyt",
        "Galerie"
    ],
    "h3": [
        "Titul",
        "Profese",
        "Rasa",
        "Barva vlasů",
        "Barva očí",
        "Ostatní",
        "V knize"
    ],
    "content": [
        "Varování - Spoiler : Následují zásadní informace o ději, které mohou prozradit příběhové zápletky.\n\nFregenal\nZákladní informace\nTitul\nStarší druid Mayenského kruhu (vykázán)\nProfese\nDruid\nDodatečné informace\nRasa\nČlověk\nBarva vlasů\nŠedivá\nBarva očí\nHnědá\nVztahy\nOstatní\nMayenský kruh\n\nKostějovci\n\nVýskyt\nV knize\nCesta, z níž není návratu\n\nFregenal byl starší druid, který byl však vypovězen z mayenského Kruhu. Na odchodu se mu podařilo druidům ukrást několik stránek ze zakázaných knih, ve kterých se dočetl o čarodějovi Alzurovi. O jedenáct let později vytvořil s pomocí Alzurova dvojitého kříže (pravděpodobně, mohlo se dle všeho jednat i o jiné zaklínadlo) strašlivého kostěje, co se usadil v průsmyku Klamat. Poté kolem sebe shromáždil skupinu lupičů a hrdlořezů a s kostějovou pomocí začal terorizovat široké okolí.\n\nKdyž kovář Mikula z podhorské osady Klíč upozornil na jeho počínání mayenský Kruh, druidové nezaháleli a vyslali na pomoc čarodějku Visennu. Fregenal se jí právem obával a poslal proto Manissu, aby se jí zbavila. Manissa se ovšem spletla a místo Visenny napadla válečníka Korina, na něhož její síly nestačily.\n\nKostějova banda se zalekla, když se proti nim po čarodějčině příchodu dali dohromady rolníci z Klíče, Porogu a Kačanu. Bobolak Kehl Fregenala zradil a vydal ho vesničanům v čele s Visennou, Korinem a kovářem Mikulou. Fregenal znal Visennu už z dřívějška a pod nátlakem jí tedy slíbil pomoc se zničením kostěje.\n\nVe skutečnosti ale svému výtvoru ublížit nechtěl a čarodějku zradil. Nechal ji s Korinem kostějovi napospas a sám se obrátil na útěk. Kovář Mikula mu ovšem vstoupil do cesty a srazil mu hlavu sekerou. Jen pár okamžiků na to Visenna s Korinem a s bobolakem Kehlem kostěje zahubili sami.\n\nGalerie\nV komiksech"
    ]
}