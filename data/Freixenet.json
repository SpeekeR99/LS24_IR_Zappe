{
    "title": [
        "Freixenet"
    ],
    "toc": [],
    "h1": [],
    "h2": [
        "Meč osudu",
        "Něco končí, něco začíná"
    ],
    "h3": [],
    "content": [
        "Freixenet byl baronem z Hammu; jednoho z regionů království Verden. Jeho sestrou byla Eliza, žena krále Verdenu Ervylla. Tímto se Freixenet stal strýcem Ervyllova syna, prince Kistrina. Popisován je jako urostlý muž s černými vousy a vlasy.\n\nMeč osudu\n\nFrexenet je vážně zraněný, téměř polomrtvého ho najde ve vývratu na pokraji Brokilonského pralesa v povídce Meč osudu zaklínač Geralt z Rivie. Geraltovi se podaří přesvědčit dryády, aby jej nezabily, nedokáže však zajistit, aby jej propustily úplně. Má jim totiž posloužit, cit. \"jako plemenný býk\". Dožívá své dny v Duén Cannel a žení se s dryádou Braenn. Je zde také zmíněno, že z něj Geralt sejmul kletbu, kvůli které se proměňoval v kormorána.\n\nNěco končí, něco začíná\n\nV povídce \"Něco končí, něco začíná\" je hostem na Geraltově a Yennefeřině svatbě. Přijíždí sem v doprovodu jeho ženy Braenn a s jejich pěti dcerami - Morrén, Cirillou, Monou, Eithné a Kashkou."
    ]
}