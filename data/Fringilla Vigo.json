{
    "title": [
        "Fringilla Vigo"
    ],
    "toc": [
        "Obsah\n1\tŽivot\n2\tZaklínač 3: Divoký hon\n2.1\tSouvisející úkoly\n2.2\tZápis v deníku\n3\tPoznámky\n4\tGalerie"
    ],
    "h1": [],
    "h2": [
        "Fringilla Vigo",
        "Základní informace",
        "Dodatečné informace",
        "Vztahy",
        "Výskyt",
        "Obsah",
        "Život",
        "Zaklínač 3: Divoký hon",
        "Poznámky",
        "Galerie"
    ],
    "h3": [
        "Jméno",
        "Titul",
        "Frakce",
        "Profese",
        "Rasa",
        "Národnost",
        "Barva vlasů",
        "Barva očí",
        "Dovednosti",
        "Partner/ka",
        "Příbuzní",
        "Ve hře",
        "V knize",
        "Související úkoly",
        "Zápis v deníku"
    ],
    "content": [
        "\t\t\t\nŽivotopis\tNetflix\t\t\n\n\n\n\nFringilla Vigo\nZákladní informace\nJméno\nFringilla Vigo\nTitul\nNilfgaardská čarodějka\nFrakce\nLóže čarodějek\nProfese\nČarodějka\nDodatečné informace\nRasa\nČlověk\nNárodnost\nBarva vlasů\nČerná\nBarva očí\nZelená\nDovednosti\nMagie\nVztahy\nPartner/ka\nGeralt z Rivie (po krátkou dobu milenec)\nPříbuzní\nArthorius Vigo (strýc)\n\nAnna Henrietta (sestřenice)\nSylvia Anna (sestřenice)\nLucrezie Vigo (neznámý vztah)\n\nVýskyt\nVe hře\nZaklínač 3: Divoký hon\nV knize\nKřest ohněm\n\nPaní jezera\n\nFringilla Vigo byla nilfgaardská čarodějka a členka Lóže čarodějek společně s další nilfgaardskou čarodějkou Assire var Anahid. Také byla sestřenicí z druhého kolena Anny Henrietty z Toussaintu. Jako osobnost byla přirozeně elegantní, se zelenýma očima a zastřiženými černými vlasy nakrátko. Během první severní války bojovala na straně Nilfgaardu a v bitvě o Soddenský Pahorek oslepila Yennefer, která bránila nepřátelskou stranu.\n\nObsah\n1\tŽivot\n2\tZaklínač 3: Divoký hon\n2.1\tSouvisející úkoly\n2.2\tZápis v deníku\n3\tPoznámky\n4\tGalerie\nŽivot\n\nKdyž Geralt z Rivie společně se svými přáteli zavítal do Toussaintu, padli si s Fringillou do oka a chvíli spolu vedli románek. Fringilla se ho stůj co stůj snažila udržet na zámku Beauclair. Ačkoli k ní zaklínač něco málo cítil, nikdy se nedokázal zbavit myšlenek na Yennefer, dokonce během milování používal její jméno místo Fringillina.\n\nV Nilfgaardu ji oslovila Assire var Anahid, která ji nabídla místo v Lóži čarodějek. Zpočátku se hlavně podivovala nad Assiriným vzhledem, protože měla za to, že čarodějka si nikdy na módu nepotrpěla. Ta jí vytkla, že o módu se zajímala vždy jen Fringilla, v Nilfgaardu se totiž přílišná péče o vzhled u čarodějů považuje za projev povrchnosti. Spolu pak probraly události nilfgaardského dvora, než se připravily na setkání s Lóží.\n\nTeleportovaly se na Montecalvo, kde se seznámily se zbytkem Lóže. Objevila se tam však také Yennefer, ač nechtěla, kterou Fringilla v bitvě o Soddenský pahorek oslepila. Poznala ji, a tak se Fringilla snažila ospravedlnit tím, že jí na oplátku během pauzy poradila, jak by mohla překonat magickou bariéru Montecalva.\n\nZaklínač 3: Divoký hon\n\nPrvní zmínku o této čarodějce lze nalézt na stolku Yennefer ve Vizimě, kde leží dopis, v němž odpovídá své přítelkyni Yennefer.\n\nFringilla je však později uvězněna císařem Emhyrem var Emreisem za spojení s Lóží. Na žádost Yennefer je však propuštěna, protože zaklínač a čarodějka potřebují její pomoc při boji s Divokým honem. Společně s nimi pak cestuje k Undviku na ostrovech Skellige.\n\nPo boji s Divokým honem je její osud neznámý.\n\nSouvisející úkoly\nPoslední přípravy\nVeni Vidi Vigo\nNa tenkém ledě\nZápis v deníku\nCísař Emhyr kdysi před nilfgaardské mágy postavil před jasnou volbu: buď budou bezpodmínečně sloužit své zemi, nebo zemřou ve vězení.\nFringilla Vigo, vedoucí magického svazu ve vazalském hrabství Toussaint, odmítla obě možnosti a místo toho se přidala k nechvalně proslulé Lóži čarodějek, jejímž cílem bylo postavit se diktátu králů a císařů. Toto smělé odhodlání však nebylo nikdy naplněno, protože Fringilla Vigo žila ve strachu z toho, že její vazby na toto podvratné uskupení budou odhaleny a že ji stihne rychlý konec v rukou císařských popravčí.\nJe třeba zmínit, že Geralt se poprvé s Fringillou potkal na vévodském paláci v Beauclair již před mnoha lety, když si užíval pohostinnosti mé někdejší jednorázové lásky, vévodkyně Anny Henrietty. Zaklínač, který byl, co se čarodějek týče, vždycky naivka, s madam Vigo prožil velmi bouřlivý románek, ze kterého jistě neměla radost Triss ani Yennefer.\nVše nasvědčovalo tomu, že Fringilla byla zatčena a setrvávala v nilfgaardském vězení, nepochybně čekajíc na popravu za velezradu.\nPozději však byla propuštěna díky dohodě kterou Yennefer uzavřela s Emhyrem.\nPoznámky\nVe hře Zaklínač 3: Divoký hon sehraje jen velmi malou roli a v rozhovoru s ní není příliš mnoho možností. Geraltovi po jeho otázce odsekne několika věty a vícekrát se s ním již v průběhu hry nepromluví.\nExistuje ale příkaz addfact(sq306_completed), díky kterému si s ní lze promluvit o Cantarelle. Z neznámého důvodu se tato konverzace neotevře, pokud je splněný vedlejší úkol Vysoké sázky.\nGalerie\nFringilla Vigo v přístavu pevnosti Kaer Trolde u ostrova Ard Skellig.\nDopis pro Yennefer, jehož autorkou je Fringilla Vigo.\nS Annou Henriettou"
    ]
}