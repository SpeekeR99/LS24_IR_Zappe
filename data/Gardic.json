{
    "title": [
        "Gardic"
    ],
    "toc": [],
    "h1": [],
    "h2": [
        "Gardik",
        "Základní informace",
        "Dodatečné informace",
        "Vztahy"
    ],
    "h3": [
        "Titul",
        "Stav",
        "Rasa",
        "Národnost",
        "Partner/ka",
        "Potomci",
        "Rodiče",
        "Příbuzní"
    ],
    "content": [
        "Gardik\nZákladní informace\nTitul\nKrál Temerie\nDodatečné informace\nStav\nZesnulý\nRasa\nPůlelf\nNárodnost\n Temerie\nVztahy\nPartner/ka\nVulpia (manželka)\n\nCarezza Charbonneau (milenka)\n\nPotomci\nLeticia Charbonneau (nemanželská dcera)\n\nGoidemar (syn)\n\nRodiče\nGeddes (otec)\n\nVinifrida (matka)\n\nPříbuzní\nMaria Pulcheria (sestra)\nGardik byl druhým králem Temerie. Byl synem Geddesa a jeho záhadné ženy Vinifridy (údajně čistokrevné elfky jménem Gwenfrwei). Měl sestru Marii Pulcherii (ta se provdala za Dambora, a stala se tak první doloženou královnou Redanie). Gardik i Maria byli tedy půlelfové.\n\nJiž zamlada se Gardik oženil s Vulpií, princeznou z Brugge, jednalo se ale o typické dohodnuté manželství, které uzavřeli rodiče mladého páru i přes nevoli svých potomků. Gardik Vulpii nikdy nepřijal jako svou choť. Přestože se k ní choval slušně a zdvořile a splnil svou manželskou povinnost – počali následníka trůnu Goidemara. Nebylo však velkým tajemstvím, že Gardik vyhledával lásku mimo manželské lože. Měl mnohé aférky, které ale nikdy nenechal se plést do jeho vladaření a záležitostí království.\n\nGardikovou oblíbenkyní a jeho největší láskou byla překrásná markýza Carezza Charbonneau. Carezza byla provdaná za markýze Charbonneau, ten však od jejího chování taktně odvracel zrak a mlčky jej toleroval, dokud mohl. Potíže nastaly, když začalo být jasné, že Carezza s králem otěhotněla. Pomyšlení na takovou potupu, jakou by bylo narození bastarda, krále rozlítilo natolik, že Carezzu vyhnal. Ta porodila v exilu dcerku Leticii, kterou ve velmi brzkém věku dala na učení do Arethusy.\n\nGardik začal být ve stáří senilní, proto po něm vládu postupně převzal jeho jediný syn Goidemar. Zemřel někdy ke konci Falčina povstání (cca kolem r. 1166) a byl posledním králem Temerie, který používal původní erb. "
    ]
}