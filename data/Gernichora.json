{
    "title": [
        "Gernichora"
    ],
    "toc": [],
    "h1": [],
    "h2": [
        "Gernichora",
        "Obecný popis",
        "Poznámka"
    ],
    "h3": [
        "Další jména",
        "Druh",
        "Lokace"
    ],
    "content": [
        "“\t„Na stěnách hrobky byly znázorněny Angrenské bažiny a plížící se nebezpečná zvířata. Dvě slova vyrytá jako největší z hrůz: Gvaern Ichaer – krvavá paní.\"\t”\n\n\n—Thronebreaker\n\nGernichora\nObecný popis\nDalší jména\nGvaern Ichaer\n\nKrvavá paní\n\nDruh\nNetvor\nLokace\nBažina Ysgith\nGernichora, známá též jako Gvaern Ichaer (Krvavá paní), byla staletí stará příšera, která se vynořovala v bažinách Ysgithu. Staří elfové si mysleli, že je to padlá bohyně, zatímco místní lidé z Angrenu věřili, že se jedná o ducha prokleté princezny, jejíž celá družina se utopila v bažině během cesty na vlastní svatbu. Gernichora se podle legendy stačila uchopit kořenů, křičela celé hodiny a držela se, aby ji bažina nepohltila. Nikdo ji nemohl slyšet, vůkol nebylo živé duše. Její tělo pokrylo stovky pijavic, od hlavy až k patě, a ona mohla jen bezmocně přihlížet, jak usedli ke své královské hostině a vysávali ji do sucha, odčerpávali ji životadárnou tekutinu a veškerou sílu do poslední kapky. Strach a odpor kompletně přemohl její duši, nemohla v klidu odejít do posmrtného života. A tak se vrátila, oživena magií Ysgithu.\n\nZda je tato legenda pravdivá, to se neví, ale realita zůstává taková, že Gernichora byla odporný, bahnem pokrytý netvor, který dával pijavice a klíšťata, nacucaná jeho vlastní krví, ostatním nestvůrám z bažin. Tyto dary jí pak umožnily ovládat monstra, která se její neodolatelné krve napila.\n\nNa tuto příšeru byl najmut zaklínač Ivo z Belhavenu, který přijal zakázku od invazních sil Nilfgaardu. Měl Gernichoru zabít, ale byl zraněn a úkol nemohl splnit. Jejímu teroru v oblasti učinila konec až královna Meve se svou armádou, která přes oblast potřebovala projít. Zabila nestvůru a zbavila tak bažinu Ysgith její krvavé paní nadobro.\n\n\n\n\n\n\n\nPijavice a klíšťata sající z Gernichory\nKoncept\nPoznámka\nNa tuto příšeru lze narazit ve hře Thronebreaker: The Witcher Tales, v ní jsou také veškeré informace o ní. Hra se dá sehnat i v ČR, ovšem nikoli v češtině."
    ]
}