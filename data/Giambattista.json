{
    "title": [
        "Giambattista"
    ],
    "toc": [],
    "h1": [],
    "h2": [],
    "h3": [],
    "content": [
        "Giambattista byl mocným mágem, který společně s Janem Bekkerem a Geoffrey Monckem patřil k prvním nordlingům, kteří ovládli magii staršího lidu, uměl využít elementární sílu. Jako jeden z předních mágů na počátku osídlení severu lidmi, stál u zrodu tzv. Novigradské unie. Giambattista napsal knihu „Síly prvků“.\n\nMág spolupracoval s Janem Bekkerem, když prováděl výběr nadaných dětí mezi prvními osadníky severu. Děti byli podrobeny několika testům, aby byli odhaleny tzv. zřídla. Vybrané děti pak mágové odvedli do prvního sídla mágů, hradu Mirt (Mirthe – ve staré mluvě) v Gelibolu. Mezi těmito dětmi se nalézala také později slavná Agnes z Glanville, první žena, která se stala čarodějkou.\n\nByl jedním z původních členů Kapituly čarodějů (Bratrstva čarodějů)."
    ]
}