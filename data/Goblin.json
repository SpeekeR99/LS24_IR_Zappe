{
    "title": [
        "Goblin"
    ],
    "toc": [
        "Obsah\n1\tKultura\n1.1\tPřístup ostatních ras\n2\tChování\n3\tHistorie\n4\tZajímavosti"
    ],
    "h1": [],
    "h2": [
        "Goblin",
        "Obecný popis",
        "Obsah",
        "Kultura",
        "Chování",
        "Historie",
        "Zajímavosti"
    ],
    "h3": [
        "Jazyk",
        "Lokace",
        "Přístup ostatních ras"
    ],
    "content": [
        "Goblin\nObecný popis\nJazyk\nGoblinština\n\nMohou se naučit i obecnou mluvu\n\nLokace\nDivočina Severních království\nGoblini jsou malé, humanoidní bytosti obývající oblasti kolem vesnic. Shlukují se do početných skupinek a jsou považováni za inteligentní, i přes jejich divošský způsob života. Jsou podobní koboldům, ale ve skutečnosti se jedná o jinou rasu. Poddruhem goblinů jsou leprechauni, které najdeme v Brokilonském lese. Dorůstají maximálně do výšky lidského dítěte.\n\nObsah\n1\tKultura\n1.1\tPřístup ostatních ras\n2\tChování\n3\tHistorie\n4\tZajímavosti\nKultura\n\nAčkoli jsou značně primitivní, používají svůj vlastní jazyk. Často se spojují s koboldy, ogry a orky do zbojnických tlup.\n\nPřístup ostatních ras\n\nGoblini jsou chytáni a občas jsou pro pobavení davů vypuštěni do arény (např. té v Claremontu) proti vlkům, endregám a dalším nebezpečným stvůrám.\n\n“\t„Pohleďte, lidé! Dnes v aréně není ani vlk, ani goblin, ani endriaga!\t”\n\n\n—str. 136, Věž vlaštovky\n\nChování\n\nGoblini jsou sociální bytosti a v jedné větší skupině mohou způsobit řádnou neplechu.\n\nJsou divocí a zlovolní, ničí lidská obydlí, kradou vše, co se jim zalíbí (jako kur či hornické vybavení). Největší překážku představují pro horníky, kterým často ztěžují sestup do podzemí, existují i případy, kdy goblini na horníky zaútočili. Štítí se slunečního světla a nad zemí se pohybují pouze v noci.\n\nHistorie\n\nGoblini obývali území Severních království už v čase, kdy první lidé teprve připlouvali k jeho břehům kolem roku 760. Vedli mezi sebou několik válek, které ve výsledku pro gobliny znamenaly ústup do odlehlejších končin divočiny.\n\nNejznámější uskupení goblinů žilo v Poštolčích horách. Až do první poloviny 13. století kontrolovali značnou část pohoří, byli ale potlačeni lovkyní a žoldačkou Merrindou Hewroth.\n\nZajímavosti\nAndrzej Sapkowski napsal fejeton pod názvem Ya hoi! Ya hoi! Ya harri hoi!, který pojednává o původu a roli goblinů a jim podobných ve fantasy. Zde si ho můžete přečíst v polštině. "
    ]
}