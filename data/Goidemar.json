{
    "title": [
        "Goidemar"
    ],
    "toc": [],
    "h1": [],
    "h2": [
        "Goidemar",
        "Základní informace",
        "Dodatečné informace",
        "Vztahy",
        "Výskyt",
        "Život",
        "Poznámky"
    ],
    "h3": [
        "Titul",
        "Stav",
        "Rasa",
        "Národnost",
        "Partner/ka",
        "Potomci",
        "Rodiče",
        "Příbuzní",
        "V knize"
    ],
    "content": [
        "Goidemar\nZákladní informace\nTitul\nKrál Temerie\nDodatečné informace\nStav\nZesnulý\nRasa\nKvarteron\nNárodnost\n Temerie\nVztahy\nPartner/ka\nRiannon (zesnulá manželka)\n\nAdda z Cidarisu (druhá manželka)\n\nPotomci\nAmavet (syn)\n\nFiona (dcera)\nAdela (adoptovaná dcera)\nCedrik (syn)\n\nRodiče\nGardik (otec)\n\nVulpia (matka)\n\nPříbuzní\nLeticia Charbonneau (polosestra)\nVýskyt\nV knize\nKřest ohněm\n\nPaní jezera\n\nGoidemar byl třetím králem Temerie a manžel Riannon. Jeho otec byl Gardik a jeho matka Vulpia z Brugge.\n\nŽivot\n\nTři roky po svatbě Goidemara s Riannon se r. 1166 strhlo Falčino povstání, během kterého byla Goidemarova žena uvězněna v pevnosti Houtborg. Ve vězení porodila dvě děti, dvojčata, Fionu a Amaveta. Bohužel následky traumatu zešílela. Její polosestra Falka ve stejnou dobu, na stejném místě také povila dítě – dcerku Adelu. Tu jí zanechala a odešla dál válčit. Když bylo povstání potlačeno, Goidemar získal Riannon zpět – avšak se třemi dětmi. Falku nechal za její zločiny upálit.\n\nGoidemar najal čaroděje, aby zjistili, které děti jsou jeho a které dítě je Falčino; mágové mu však tvrdili, že v tomto pátrání neuspěli, aby zachránili dvouletou holčičku před popravou. Rozhodl se tak vychovávat všechny tři pospolu.\n\nAdela zahynula během morové rány, když jako 17letá pomáhala v klášteře zachraňovat nakažené. Amavet zemřel ve svých 18 letech rukou zhrzeného manžela, s jehož manželkou vedl milostný poměr. Krátce po něm zesnula i Riannon. Jako jediná tak přežila Fiona, a proto si musel Goidemar hledat novou manželku, která by mu dala dědice.\n\nTu našel, když mu král Liam z Cidarisu přišel na pomoc s povstáním šlechticů, které propuklo kvůli králově nemilosrdnému rozsudku nechat šlechtice Rogera Kamenyho, který zabil jeho syna, popravit. Tresty smrti se totiž šlechticům neudělovaly. Na oplátku za pomoc s potlačením povstání si tak Goidemar vzal Liamovu dceru, Addu z Cidarisu. S tou pak měl konečného následníka trůnu, Cedrika.\n\nAčkoli jeho nástupnictví již bylo zajištěno, Goidemar stále kontroloval i Amavetovy nemanželské děti: Muriel a Crispina. Když Crispin po mnohých puberťáckých rebeliích zmizel, Goidemar byl jediný, kdo se ho snažil vypátrat.\n\nKrál Goidemar zemřel v Mariboru ve věku sedmdesáti osmi let a pochován byl v temerské královské kryptě ve Vizimě – ve stejné kryptě, ve které zaklínač Geralt z Rivie odčaroval Foltestovu dceru zakletou ve strigu.\n\nPoznámky\nGoidemar byl prvním temerským králem, který začal používat nový erb: tři bílé lilie na černém poli, které značily potlačení Falčiny rebelie a zachránění Goidemarovy manželky a jeho dvou dětí."
    ]
}