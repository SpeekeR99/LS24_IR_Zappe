{
    "title": [
        "Golem"
    ],
    "toc": [],
    "h1": [],
    "h2": [
        "Zápisy do Deníku",
        "Zdroje"
    ],
    "h3": [],
    "content": [
        "Ke stvoření Golema je potřeba schopný kouzelník, protože je nutné oživit neživou hmotu (kámen) zformovanou do podoby gigantického člověka. Pro jeho oživení se používá úder blesku. Golem je téměř nezranitelný, jediné co na něj alespoň trochu působí je znamení Igni (oheň) a elektřina.\n\nJako bojovou taktiku ovšem zkušení zaklínači doporučují spíše vytrvalé sekání ostrým mečem a znamení Yrden. Dá se požít také znamení Igni, pokud si chcete užít dlouhý boj. Škoda za jednu salvu se pohybuje mezi 17-22.\n\n\n\n\nOSVĚDČENÁ TAKTIKA USMRCENÍ GOLEMA - před bojem vypít puštík a vlaštovku, obíhat jej v širokých kruzích a používat pouze znamení Aard. Když je golem takto omráčen, přiskočit a udeřit silným stylem, pak zase odskočit a opět jej obíhat. Je to sice delší, ale zato jednoduchý a spolehlivý způsob. \n\nZápisy do Deníku\n\tJistý roztržitý čaroděj stvořil golema, oživil ho Alzurovým bleskem a přikázal svému novému sluhovi nosit vodu. Sám se pak zahloubal v učených knihách. Golem neúnavně nosil vodu, až nakonec vytopil nejen čarodějův dům, ale i celé město. Pamatujte tedy, milé adeptky Umění, že nevhodné použití pracovních nástrojů a nedostatek základních znalostí bezpečnosti může způsobit tragédii.\n\n— Anabelle Radfind, Výklady z bezpečnosti a hygieny magie.\n\n\n* Výskyt: Golem je stvoření z kamene či kovu, povolané k životu čarodějem a oživované magií.\n\nOdolnosti: Tvrdé tělo je odolné vůči úderům meče i většině dalších útoků.\nZranitelnost: Golema může zastavit jeho stvořitel, k oživení kolosu se používá úder blesku, takže silný elektrický šok může golema zastavit či dokonce zničit.\nTaktika: Využívá svou nadlidskou sílu k povalení či omráčení protivníka, kterého pak snadno rozdrtí na maděru.\nAlchymie: Obsidiánové srdce golema.\n\t\n\n\nPřepis z Witcher 3 Divoký hon:\n\n„Jestli se máme dostat skrz tuhle zeď, budeme potřebovat dvacet ženistů, sedm mul a tunu salnytru. Nebo jednoho golema.”\n\nVilmír Žesť, předák na Uhelné hoře\n\nGolemové jsou bezduchou hmotou, kouzlem přivedenou k životu. Příkazy svého stvořitele poslouchají bez otázek. Díky nezměrné síle, schopnosti ustát bolest, nekonečné trpělivosti a skutečnosti, že nepotřebují ani unci jídla či pití, jsou to ti nejlepší sluhové či strážci, jaké si jen kdo může přát. Když je někdo rozdráždí, nepřestanou bojovat, dokud svého protivníka nerozdrtí, nebo dokud se nerozpadnou na prach.\n\nPorazit golema je nesmírně složité, protože z očividných důvodů nekrvácí, necítí strach ani lítost a není možné ho zranit ohněm ani jedem. Ba co víc, golemovo tělo je tvrdé jako kámen, ze kterého se občas skládá, takže ho i stříbrný meč sotva poraní. Jedinou slabinou tohoto monstra je kyselina v podobě žíravého oleje, kterým pokryjete čepel a tím tak zvýšit své šance na vítězství. Golemové nepoužívají žádné zbraně, protože je ani nepotřebují. Jejich pěsti, z nichž každá váží přes sto liber, dokážou jediným úderem rozdrtit pevnou žulu. Ráně od golema by se tedy měl každý vyhýbat za každou cenu – žádný štít ji nedokáže vykrýt a žádný meč ji nedokáže odrazit. Není to jednoduchý úkol, neboť tato stvoření se umí pohybovat až překvapivě rychle. Naštěstí jejich ohromná masa znamená, že nejsou příliš obratní a jakmile golem zahájí svůj výpad, tak se nedokáže rychle zastavit, což zaklínači využívají ve svůj prospěch.\n\n\n\n\nZdroje\nOživení neoživeného\nPhysiologus\nWitcher 1\nWitcher 3 Divoký hon"
    ]
}