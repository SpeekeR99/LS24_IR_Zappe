{
    "title": [
        "Gors Velen"
    ],
    "toc": [],
    "h1": [],
    "h2": [
        "Známí občané",
        "Důležitá místa"
    ],
    "h3": [],
    "content": [
        "Gors Velen je přístavní město na severním pobřeží Severního moře v Temerii. Městečko leží na pevnině v blízkém dosahu ostrova Thanedd, s nímž je propojeno mostem. Nachází se na východ od Cidaris, jižně od Oxenfurtu a severozápadně od Dorianu. Směrem na jih od města se nachází prales Brokilon.\n\nGors Velen žije hlavně díky zakázkám čarodějné školy Arethusy z ostrova Thanedd (a nejedná se o žádné laciné zboží). Díky tomu se obyvatelstvo ke všem mágům a čarodějkám chová uctivě a vděčně. Celé město obklopují bytelné hradby, za nimiž se nacházejí budovy všeho možného určení. Zejména o luxusní podniky zde není nouze. Vyhlášený je například honosný hostinec Stříbrná volavka nebo dům U Rozepnutého korzetu. Ti místní obyvatelé, které neživí potřeby čarodějek, jsou z velké části rybáři. Svůj úlovek nabízejí na rozsáhlém rybím trhu. Nachází se zde i pobočka bankovní sítě trpasličího rodu Giancardiů. Prosperitě města přispívá i fakt, že leží daleko od hranic a tudíž nikdy nebylo obléháno.\n\nStředem města prochází ulice Kardo, která propojuje Hlavní bránu s Mořskou branou. Město je také vyhlášeno svým rybím trhem na Okružní ulici. Uprostřed trhu stojí Zlodějská bašta. Patnáct mil západně od Gors Velenu leží Hirundum, velká zemědělská usedlost se sady, zahradami a rybníky, kde se pěstuje zelenina a ovoce pro celé okolí.\n\nZnámí občané\nFabio Sachs\nFabio Sachs mladší\nTrpasličí bankéř Molnar Giancardi\nHugo Ansbach\nJustin Ingvar\nDůležitá místa\nRadnice\nTržnice\nRybí trh\nTrpasličí banka Giancardiů\nOstrov Thanned\n'U rozepnutého korzetu'\n'Stříbrná volavka', nejlepší krčma ve městě\nZlodějská bašta\nZlatnická čtvrť\nPřístaviště\nHlavní brána\nMořská brána\nOkružní ulice\nHlavní ulice Kardo"
    ]
}