{
    "title": [
        "Griffin"
    ],
    "toc": [],
    "h1": [],
    "h2": [],
    "h3": [],
    "content": [
        "Griffin byl pátým králem Temerie narozen v roce 1160, syn krále Cedrika a královny Berengarie Thyssen. Griffin se jako král pokusil o mnoho reforem ve své zemi, plánoval změny v armádě, administrativě, školství, obchodu, průmyslu, no prostě všeho. Bohužel se mu však podařilo změnit jen velmi málo. Nejvíce změn se mu však podařilo ve vzdělávání. Tříleté bezplatné vzdělávání bylo v Temerii mnohými lidmi nazýváno „Grifinkami“. Rovněž se tomuto vladaři podařilo oddělit politiku od vlivů náboženských chrámů a kněží. Ne vždy se to obešlo bez násilí. Několik hlasitých kněží bylo popraveno, několik jich bylo uvězněno a několik vyhnáno. Proslýchá se, že jeden z kněžích na Griffina seslal kletbu jako pomstu za jeho chování ke kněžím a že tato kletba stála za jeho náhlým odchodem na věčnost ve věku 41 let. Ve skutečnosti to byl cholerik který se snadno rozhněval a v roce 1201 zemřel na infarkt. Za svou ženu pojal kněžnu Clarissu z Toussaintu (která se stala Temerskou královnou) se kterou měl jednu dceru Bienvenu, ta po jeho smrti převzala trůn.\n\nZa zmínku stojí, že Grffin založil například vesnici Toderas ve Velenu, původně měl v plánu přeměnit Toderas v univerzální, rušné a veliké město, jakousi Temerskou obdobu Oxenfurtu. Ovšem jak se každý kdo toto místo navštívil přesvědčil, jeho plán nedosáhl takřka vůbec žádného naplnění."
    ]
}