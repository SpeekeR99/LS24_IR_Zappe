{
    "title": [
        "Gryfové"
    ],
    "toc": [],
    "h1": [],
    "h2": [
        "Gryfové",
        "Obecné informace",
        "Zmínky",
        "Zaklínač 3: Divoký hon"
    ],
    "h3": [
        "Klasifikace",
        "Výskyt",
        "Hry",
        "Slabost vůči:",
        "Kořist"
    ],
    "content": [
        "Gryfové\nObecné informace\nKlasifikace\nHybridi\n\nPoddruhy:\n\nKrálovští gryfové\nArcigryfové\nVýskyt\nOxenfurt\n\nSkellige\nVelen\nBělosad\n\nZmínky\nHry\nZaklínač 3: Divoký hon\nGryf je znám také jako bělohlavý nebo Gryphon, je tvor s tělem, nohama, ocasem a částečně i hlavou lva. Křídla, pařáty a částečně i hlava jsou však podobné orlu. Je známo, že si pohrávají se svou kořistí, kterou roztrhají na kousky.\n\nObvykle obývají pravěké vysočiny a staví svá hnízda na nepřístupných vrcholcích hor. Živí se velkými savci, a jelikož jsou vysoce teritoriální, často svůj revír zuřivě brání. Když se objevili první kolonisté a rozšířily se obchodní cesty, gryfové byli pověstní svými útoky na osadníky a obchodníky při obraně vlastního území. Jsou to těžcí soupeři a jejich síla by neměla být podceňována. Svou zatvrzelost a agresivitu dokáží smrtícím způsobem využít díky své schopnosti létat – snášet se na své protivníky, srážet je k zemi a nakonec je roztrhat na kousky svými drápy a zobákem.\n\n   Jedná se o hybridy mezi obřími kočkami a dravci. Podle některých učenců se tyto nestvůry objevily během Konjunkce sfér, zatímco jiní tvrdí, že jsou to domorodé druhy, které tento svět obývaly už dávno předtím.\n\nZaklínač 3: Divoký hon\n\nZáznam do bestiáře lze získat přečtením knihy Heraldická zvířata.\n\n“\t„Jo, napůl orel, napůl kocour, přesně jako na pánově znaku. Akorát, že tenhle v pařátech místo žezla držel mou mrtvou krávu.“\t”\n\n\n—Neznámý svědek gryfího útoku\n\nGryfové se kdysi nalézali jen vysoko v horách, kde lovili sviště a divoké kozy. Jednou si však uvědomili, že země obydlené lidmi skýtají mnohem bohatší a snadnější kořist, zejména krávy, ovce a pastýře. Tyto stvůry, které jsou napůl orlem a napůl divokou kočkou, se tedy během několika málo let staly ze vzácného druhu tou nejhorší škodnou sužující severní království. Obzvláště nenáviděné jsou poddruhy známé jako královští gryfové a arcigryfové.\n\nGryfové vyhledávají partnera na celý život, a pokud na jeho druha či družku někdo zaútočí, budou je bránit až do roztrhání těla. Z tohoto důvodu se často považují za ztělesnění odvahy, věrnosti a bojového ducha. Ten poslední rys by jim nikdo neupíral – když je někdo vyprovokuje, neustanou v útoku, dokud svého protivníka neroztrhají na cáry.\n\nGryfové si oběti hledají pomocí výjimečně vyvinutého čichu. Když se ke svému vybranému cíli přiblíží, vrhnou se na něj střemhlav z velké výšky. Spojení jejich svalů a vysoké rychlosti stačí k tomu, aby boj často skončil hned po prvním úderu. Pokud však oběť vzdušný útok přežije, gryf okamžitě zahájí přímý útok, ve kterém mu pomáhá ostrý zahnutý zobák a mocné pařáty.\n\n   Rány, které rozdává, jsou hluboké a působí silné krvácení. A co je horší, gryfové nemají žádnou skutečnou slabinu – až na zranitelnost olejem vůči hybridům a jistými druhy petard.\n\nSlabost vůči:\nÚl\nOlej proti hybridům\nZnamení Aard\nKořist\nGryfí mutagen\nGryfí peří\nGryfí vejce\nTrofej z gryfa\nMozek z příšery\nPařát z příšery\nOko z příšery\nSrdce z příšery\nSyrové maso\nNabitý prášek"
    ]
}