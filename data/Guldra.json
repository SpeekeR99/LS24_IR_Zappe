{
    "title": [
        "Guldra"
    ],
    "toc": [],
    "h1": [],
    "h2": [
        "Zajímavosti"
    ],
    "h3": [],
    "content": [
        "Guldra (polsky Huldra) je méně známou bohyní lásky, uctívají ji hlavně lidé z Creydenu a Vespadenu. Její chrámy připomínají elegantní hospody nebo masážní salony, kde se dají najít pohodlné sedačky, hebké polštáře a to nejlepší pití. Soch bohyně je po málu, protože její kněžky jsou samy dost často překrásné a mnohdy se mezi nimi nacházejí nádherné půlelfky. Geralt se od jedné takové naučil \"exorcismus\", ale Yennefer se mu vysmála, že se ve skutečnosti jedná o žertovné úsloví v tajném chrámovém jazyce.\n\nZajímavosti\nPolsky se jedná o Huldru, svůdné lesní stvoření s ocasem, jeho jméno by se dalo přeložit jako skryté či tajemství. Někteří učenci se domnívají, že se původně jednalo o démony, ale po nástupu křesťanství se jejich vyobrazení smíchalo s představou o elfech, a tak jim zbyl pouze ocas.\nHuldra, \"bohyně s kravským ocasem\", je popsána v neoficiálním článku o Holopoli (autorem je jeden z tvůrců Wiedźmin: Gra Wyobraźni), ale neví se, zda její popis měl být součástí finální knihy. Podle článku je uctívána v Holopoli během oslav Birke (jarní rovnodennosti). Jako obětiny jsou jí nabízeny mladá jehňata a telata.\nJe zmíněna v Posledním přání."
    ]
}