{
    "title": [
        "Hamadryáda"
    ],
    "toc": [
        "Obsah\n1\tRysy\n1.1\tFyzické rysy\n1.2\tPsychické rysy\n2\tHistorie\n3\tKultura\n4\tGalerie\n5\tZnámé hamadryády"
    ],
    "h1": [],
    "h2": [
        "Hamadryáda",
        "Obecný popis",
        "Vzhled",
        "Obsah",
        "Rysy",
        "Historie",
        "Kultura",
        "Galerie",
        "Známé hamadryády"
    ],
    "h3": [
        "Druh",
        "Jazyk",
        "Lokace",
        "Barva kůže",
        "Fyzické rysy",
        "Psychické rysy"
    ],
    "content": [
        "Hamadryáda\nObecný popis\nDruh\nNymfy\nJazyk\nJazyk dryád\n\nMohou se naučit i jiným jazykům\n\nLokace\nBrokilon a jiné lesy\nVzhled\nBarva kůže\n\"Lidská\" (zbarvená do olivova, kaštanova, zelena až červena)\nHamadryády jsou druhem dryád, které mají nejsilnější pouto k lesu, a dokonce vytváří celoživotní mentální spojení s vybraným stromem. Jako u normálních dryád, i jejich potomci jsou vždy ženského pohlaví, aniž by po celé generace musely pít Vodu Brokilonu.\n\nObsah\n1\tRysy\n1.1\tFyzické rysy\n1.2\tPsychické rysy\n2\tHistorie\n3\tKultura\n4\tGalerie\n5\tZnámé hamadryády\nRysy\nFyzické rysy\n\nStejně jako ostatní dryády jsou hamadryády většinou menšího vzrůstu a velmi štíhlé. Jejich kůže může být zbarvená do olivova, kaštanova, zelena až červena.\n\nJsou sice podobné lidem, ale mají určité \"podivné\" rysy, které je od dh’oine značně odlišují.\n\nPsychické rysy\n\nSpojení mezi hamadryádou a jejím stromem ulehčuje čerpání Síly ze země a vzduchu. Díky tomu patří hamadryády mezi nejsilnější dryádské čarodějky a některé mohou zvládat magii na úrovní lidských arcimágů. Tyto čarodějky obvykle doprovázejí dryádské strážkyně u hranic Brokilonu, kde pomáhají odstrašovat narušitele děsivými kouzly jako například Pohlcení země (angl. Earthen Maw).\n\nHamadryády jsou výtečnými léčitelkami a vyznají se v použití conynhaely a kostivalu. Také dokáží ovlivňovat růst květin tak, aby srostly do podoby chalup a domů, kde mohou ostatní dryády pohodlně bydlet. Ty nejzkušenější dokáží vyvolat dubotvory.\n\nI přes všechny výhody má jejich spojení se stromy jednu značnou nevýhodu: když strom umře, jeho hamadryáda se obvykle utrápí k smrti. Obdobně tomu je, když hamadryáda opustí území, kde její strom roste.\n\nHistorie\n\nPodle některých pověstí dryády, a tím pádem i hamadryády, vznikly z elfských experimentů, ve kterých se elfové pokoušeli vytvořit magicky proměněné lidské válečnice v boji proti Seveřanům. I když bylo několik dryád spatřeno v elfských ruinách, kde chránili místní faunu a flóru, podle trpaslíků dryády obývaly Kontinent už dávno před příchodem Seveřanů i Aen Seidhe. Dokonce se předpokládá, že dryády, a hlavně hamadryády, přišly společně už s prvními stromy, což by je řadilo mezi úplně první obyvatele světa.  \n\nHamadryády nesnáší trpaslíky, protože ubližují lesům. Trpaslíci je zase vnímají jako divošky podobné nymfám. S elfy vychází lépe, protože sdílí podobnou úctu k přírodě, i když mají elfové tendence ji přetvářet k vlastní vůli.\n\nPříchozím Seveřanům přišly hamadryády jako nestvůry, démoni stromů, a musely být nutně vykázány nebo zabity, existovala-li nějaká šance vytěžit z lesů dřevo. Většina hamadryád se tak uchýlila do Brokilonu, ačkoli pár se jich najde pořád volně v lesích, v oblastech, kde se s nimi lidé radši spřátelili, než aby je vyvražďovali, například v Zaříčí.\n\nKultura\n\nHamadryády netvoří oddělenou společnost. Žijí spolu s ostatními dryádami či s lidmi, kteří vůči nim nechovají předsudky. Spousta z nich žije o samotě v divočině, kde chrání své stromy a starají se o ně.\n\nGalerie\nZnámé hamadryády\nAglaïs\nManželka včelaře z Horního Zaříčí v Temerii (?)"
    ]
}