{
    "title": [
        "Harpyje"
    ],
    "toc": [],
    "h1": [],
    "h2": [],
    "h3": [],
    "content": [
        "Harpyje je monstrum s ženskou hlavou a tělem ptáka.\n\nJe těžké říct, co je na harpyjích a jejich sestřenicích šišigách to nejodpornější: jejich odpudivý vzhled, ohromný zápach hniloby a ptačího trusu, který se jich drží, nebo jejich křik, ze kterého se sráží krev v žilách. Stačí poznamenat, že i krysy, které si s radostí hoví i mezi těmi nejsmradlavějšími výkaly a shnilými odpadky, se jejich hnízdům vyhýbají širokým obloukem. Harpyjí hnízda se nejčastěji nacházejí na vrcholcích vysokých útesů či skalistých stržích. Jasným důkazem toho, že jste zabloudili do jeho okolí, jsou rozpadající se lidské a zvířecí ostatky, guánem pokryté kameny a peří rozházené po zemi. Harpyje a šišigy loví v hejnech číhajících pár až dvacet jedinců. Ačkoliv jsou převážně zbabělé a opatrné, harpyje zuřivě brání svá hnízda a nebudou s útokem váhat, pokud jsou v přesile.\n\nBěhem souboje se díky svým křídlům střemhlav vrhají na své oběti jedna po druhé, načež se zase vznesou do vzduchu. Mohou zabíjet svými křídly i ostrým zobákem a pařáty. Na zemi se pohybují pomalu a neohrabaně, a tudíž nepředstavují velké nebezpečí. Účinným prostředkem v boji s těmito odpudivými tvory je využití znamení Igni nebo Ard. Jelikož se jedná o opeřené tvory, jsou vůči ohni značně zranitelné. Harpyje mají velmi dobře vyvinutý smysl pro orientaci a rovnováhu, po sražení k zemi se snadno rychle vrátí na oblohu.\n\nHarpyje jsou kleptomanky a zlodějky, přitahují je lesklé věci které kradou a odnášejí si je do hnízd. Je to jeden z důvodů, proč se pohybují často v horských oblastech kde žijí lidé. Další důvod je ten, že Harpyje jsou slabé na to, aby odnesli větší zvíře,\n\nExistuje více druhů harpyjí, jeden druh tzv.Celaeno Harpyje kradou sny, zvláště ty, se silnými emocemi. Tyto sny, zvláště noční můry vyzařují silnou magickou energii, což je velmi žádaný artikl pro mágy, mágové touží hlavně po snech velmi silných bytostí, takže je těžké čaroděje uspokojit kdejakým získaným snem.\n\n\n\n\n„Většina příšer si v hnízdech žádný poklady neschovává, ale harpyje, ty mají rády lesklý věci.“ Letho, zaklínač školy zmije\n\n\nZískatelné materiály: Slabší zelený mutagen, Slabší modrý mutagen, Harpyjí spáry, Harpyjí peří a Syrové maso.\n\nDalší druhy harpyjí - Hyrpyje Celeano, Erynie , Zvlášť silné komunity harpyjí mají i svou královnu: Královna harpyjí"
    ]
}