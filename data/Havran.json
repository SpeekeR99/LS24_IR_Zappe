{
    "title": [
        "Havran"
    ],
    "toc": [],
    "h1": [],
    "h2": [
        "Poznámky"
    ],
    "h3": [],
    "content": [
        "Havran je legendární zaklínač, který je pohřben nedaleko Wyzimy, hlavního města Temerie. Měl nádhernou, magickou zbroj, která byla ukována v kovárnách Hory Carbon a dokončil ji jeden z největších elfských mistrů. (Jelikož se nejednalo o lehkou zbroj, ale těžší, navíc magií okouzlenou, předpokládá se, že zaklínač patřil ke Škole gryfa.) Zbytek jeho zbroje byl uložen k odpočinku společně s ním, a to s náležitou úctou, což dokazuje nápis na jeho hrobce:\n\n„Zde leží zaklínač známý jako Havran – velký bojovník a obránce slabých. Nechť je ctěno jeho jméno.“\n\nRovněž byl pohřben se dvěma svými meči, což dokazovalo jeho příslušnost k zaklínačům.\n\nPoznámky\n\nNa zmínky o Havranovi narazíme pouze v první hře Zaklínače. Není zde uvedeno sice, k jaké zaklínačské škole patří, ale vše ukazuje právě na Gryfa, již výše uvedené důvody tomu nasvědčují. Škola kočky není pravděpodobná, neboť její členové používají jiný druh zbroje a navíc nejsou zrovna známí svým rytířským chováním, dokonce nejsou pokládáni ani za čestné zaklínače. Také nápis na Havranově hrobce opět napovídá, že se jednalo o zaklínače ze Školy gryfa, právě lovci nestvůr z tohoto zaklínačského řádu, více než jiné zaklínačské školy, dbali na rytířskost."
    ]
}