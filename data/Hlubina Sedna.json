{
    "title": [
        "Hlubina Sedna"
    ],
    "toc": [],
    "h1": [],
    "h2": [
        "Hlubina Sedna",
        "Geografické informace",
        "Poznámky",
        "Zajímavosti"
    ],
    "h3": [
        "Útvar",
        "Lokace",
        "Výskyt"
    ],
    "content": [
        "Hlubina Sedna\nGeografické informace\nÚtvar\nHlubina\nLokace\nMezi Skellige a Peixe de Mar\nVýskyt\nVěž vlaštovky\nHlubina Sedna je nechvalně známá mořská prohlubeň mezi ostrovy Skellige a mysem Peixe de Mar.\n\nOstrované se jí vyhýbají kvůli záhadně mizejícím lodím. Říká se, že se zničehonic vynoří vír, který loď pohltí.\n\nVarování - Spoiler : Následují zásadní informace o ději, které mohou prozradit příběhové zápletky.\n\nPozději je odhaleno, že ostrované se nemýlili. Nikdo ale netušil, že za prapodivnými víry stojí čaroděj Vilgefortz, který skrze ně lodě teleportuje do své skrýše v dalekém Ebbingu. Většina posádky zemře nárazem na tvrdou zem. Kolem roku 1250 tento čaroděj spolupracoval s Emhyrem. Měl přenést jeho i s manželkou Pavettou a dcerou Ciri do Nilfgaardu. Celý incident by pak vypadal jako prostá nehoda. Plán se ale vymkl z rukou a podařilo se jako jediného teleportovat Emhyra. V roce 1267 se Yennefer snažila vystopovat Ciri a dozvěděla se, že během převratu na ostrově Thanedd se někdo přemístil přímo doprostřed Hlubiny, nejspíše proto, že tam na něj čekala loď. Domnívala se, že ten někdo tam vzal Ciri, nebo alespoň věděl, co se s ní stalo, a tak se do Hlubiny vyplavila v poslední srpnový den. Vilgefortz ji poznal a skrze vír ji přenesl k sobě, aby ji mohl zajmout.\n\nKonec spoileru.\nPoznámky\nVe hře Zaklínač 2: Vrahové králů je Hlubina nesprávně umístěna do mapy Severních království.\nZajímavosti\nNázev lokace se shoduje se jménem inuitské bohyně Sedny.\nSedna samotná pak byla představena ve hře Wiedźmin: Gra Wyobraźni (Zaklínač: Hra představivosti), papírové fantasy hře založené na knihách (vyšlo r. 2001 v Polsku)."
    ]
}