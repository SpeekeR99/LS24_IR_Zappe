{
    "title": [
        "Houtborgská trojčata"
    ],
    "toc": [],
    "h1": [],
    "h2": [],
    "h3": [],
    "content": [
        "Houtborgská trojčata byla ve skutečnosti dvojčata, Fiona a Amavet, a jedna holčička, Adela. Všichni tři se narodili ve stejný čas v pevnosti Houtborg. Dvojčata porodila tam uvězněná Riannon, zatímco její polosestra Falka porodila holčičku, když v pevnosti pobývala během svého povstání.\n\nRiannon se kvůli uvěznění zbláznila ještě před porodem, a když Falka svou dceru opustila a zanechala ji v její péči, Riannon nebyla schopná rozlišit, která holčička je její.\n\nKdyž Goidemar, tehdy ještě princ, pevnost osvobodil a propustil svou manželku Riannon i se třemi dětmi, povolal skupinu čarodějů, aby určili původ dětí. Čarodějům se podařilo zjistit, které dítě je Falčino, ale aby dvouleté batole uchránili před jistou smrtí, rozhodli se to králi zatajit.\n\nPodle Jakuba Fenna mohla být Falčinou dcera Fiona, ale Filippa během jednání Lóže čarodějek prozradila, že její pravou dcerou byla Adela, která umřela ve věku 17 let, když se snažila v chrámu zachránit lidi nakažené morem Catriona."
    ]
}