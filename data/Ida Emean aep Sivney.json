{
    "title": [
        "Ida Emean aep Sivney"
    ],
    "toc": [
        "Obsah\n1\tZaklínač 3: Divoký hon\n1.1\tSpojené úkoly\n2\tZajímavosti\n3\tGalerie\n4\tPoznámky"
    ],
    "h1": [],
    "h2": [
        "Ida Emean aep Sivney",
        "Informace",
        "Vztahy",
        "Reálný svět",
        "Obsah",
        "Zaklínač 3: Divoký hon",
        "Zajímavosti",
        "Galerie",
        "Poznámky"
    ],
    "h3": [
        "Tituly",
        "Rasa",
        "Profese",
        "Rodiče",
        "Výskyt",
        "Spojené úkoly"
    ],
    "content": [
        "Ida Emean aep Sivney\nGwintová karta\nVe hře\nInformace\nTituly\nAen Saevherne\n\nČlenka Lóže čarodějek\n\nRasa\nElfka\nProfese\nČarodějka\nVztahy\nRodiče\nSivney (matka)\nReálný svět\nVýskyt\nKřest ohněm\n\nPaní jezera\nZaklínač 2: Vrahové králů (zmíněna)\nZaklínač 3: Divoký hon\n\nIda Emean aep Sivney byla elfská čarodějka z Modrých hor a nejzáhadnější členka Lóže čarodějek (ačkoli Lóži plně podporovala, nebyla příliš významnou členkou a nevěnovala jí příliš mnoho času).\n\nV elfských řadách byla také Aen Saevherne – Vědoucí, tudíž se vyznala ve Starší krvi a měla mnohé vědomosti o Lařině genu.\n\nMěla rudé vlasy, často se odívala do volných šat v barvě narcisů a oči si vždy silně zvýrazňovala. Nenosila drahé kovy ani kameny, místo nich preferovala perly, korály a jantar.\n\nObsah\n1\tZaklínač 3: Divoký hon\n1.1\tSpojené úkoly\n2\tZajímavosti\n3\tGalerie\n4\tPoznámky\nZaklínač 3: Divoký hon\n\nRoku 1272 byla požádána zaklínačem Geraltem z Rivie a čarodějkou Yennefer z Vengerbergu o pomoc při snímání kletby ze záhadného Umy. Když zaslechla, o jakou kletbu se jedná, znejistěla, ale pod nátlakem prozradila, že se jedná o velmi mocnou kletbu z vymřelého jazyka, Jednotné mluvy. Poradila jim, jaká jsou možná řešení k sejmutí kletby a varovala je, že Starší krev může spustit i zastavit Bílou zimu a že závisí na Geraltovi, jak to dopadne. Později byla požádána čarodějkou Triss Ranuncul, aby pomohla při boji s Divokým honem, Ida však bez rozmyšlení odmítla.\n\n“\tZa pouhých pár let dokázaly vládkyně údolí Francesca Findabair a její pravá ruka, Vědoucí jménem Ida Emean, navrátit Dol Blathanně její zašlou slávu. Pole v údolí, pohnojené popelem, plodilo obrovské množství plodin a na místě trosek rychle vyrostly nové paláce. Elfové si vzali zpět svůj kousek světa, kterému kdysi vládli, ale brzy možná budou muset vyrazit na jeho obranu, protože seveřané nyní Aen Seidhe nenávidí a pohrdají jimi víc než kdy předtím.\t”\n\n\n—Zaklínač 3: Divoký hon\n\nSpojené úkoly\nOšklivé káčátko\nZajímavosti\nIdin model byl vytvořen podle herečky Agaty Trzebuchowske, která ztvárňovala Idu v uznávaném polském dramatu z roku 2013. Obě postavy jsou si podobné nejen vzhledem, červenými vlasy a jménem, ale také osobnostně – obě jsou tiché, tajnůstkářské členky uzavřených sekt.\nGalerie\nIda Emean aep Sivney.jpg\nKomunikace s Idou skrze megaskop\nPoznámky\nV prémiovém modulu Ceny neutrality ji Reim zmiňuje, když Geraltovi vypráví o čarodějích.\nV Zaklínači 2: Vrahové králů je stejně jako zbytek Lóže obviněna z konspirace a odsouzena na smrt.\nV Zaklínači 3: Divokém honu má gwentovou kartu v balíčku Scoia’tael. "
    ]
}