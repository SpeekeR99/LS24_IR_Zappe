{
    "title": [
        "Ihuarraquax"
    ],
    "toc": [],
    "h1": [],
    "h2": [
        "Ihuarraquax",
        "Obecné informace",
        "Vzhled",
        "Zmínky",
        "Čas opovržení",
        "Paní jezera"
    ],
    "h3": [
        "Klasifikace",
        "Aka",
        "Barva kůže",
        "Knihy"
    ],
    "content": [
        "Ihuarraquax\nObecné informace\nKlasifikace\nJednorožec\nAka\nKoník\nVzhled\nBarva kůže\nBílá\nZmínky\nKnihy\nČas opovržení\n\nPaní jezera\n\nIhuarraquax je mladý, zářivě bílý jednorožec, který po nějakou dobu s Ciri putoval pouští Korath. Zachránila ho načerpáním moci ohně, když byl otráven písečným netvorem. Když se poznali, byl Ihuarraquax skutečně pouze hříbětem, a proto mu Ciri dala přezdívku „Koník“. Společně se jim dařilo pro druhého najít jídlo a pití, osamoceně by asi oba skonali.\n\nČas opovržení\n“\tPár kroků od ní stál kůň. Zamrkala. To nebyl přelud. To byl opravdu kůň. Koník. Mladý koník, skoro hříbě. Snažila se vzpamatovat. Olízla suchým jazykem popukané rty a zachraptěla. Koník polekaně vyskočil a kousek odběhl. Skřípal kopyty ve štěrku a pohyboval se nějak divně. Také barvu měl divnou — ani grošovatou, ani sivou. A možná se jí to jen zdálo, protože stál proti slunci. Koník zafrkal a postoupil k ní o pár kroků. Teď ho viděla lépe. Natolik, aby si kromě neobvyklé barvy všimla i dalších zvláštností — drobné hlavy, nezvykle štíhlé šíje, útlých spěnek, bohatého dlouhého ocasu. Koník se zastavil, otočil se k ní profilem a podíval se na ní. Ciri nehlasně vzdychla. Z koníkova klenutého čela trčel na dvě pídě dlouhý růžek\t”\n\n\n—str. 197, Čas opovržení\n\nPaní jezera\n\nCiri se s Ihuarraquaxem potkala i podruhé, už s jako dospělým. Přesto mu i nadále přezdívala Koník. Pomohl jí utéct před Eredinem a Divokým honem. Jednorožec jí přišel na pomoc i krátce po smrti Geralta a Yennefer, které oživil, a pomohl je dopravit na ostrov Malus.\n\nObálka Času opovržení\nKoník a písečný netvor"
    ]
}