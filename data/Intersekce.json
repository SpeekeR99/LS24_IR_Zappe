{
    "title": [
        "Intersekce"
    ],
    "toc": [],
    "h1": [],
    "h2": [],
    "h3": [],
    "content": [
        "Intersekce jsou místa, odkud čarodějové čerpají Moc. Dají se lokalizovat pouze přirozeným citem pro magii, takže nemagické bytosti si jich ani nevšimnou. Yennefer tento cit popisuje jako škubání v prsteníčku, které pulzuje do celé ruky. Kočky na intersekcích rády odpočívají, takže jejich přítomnost signalizuje, že se jsou poblíž. Kromě draků jsou kočky jediné bytosti, které mohou z intersekcí čerpat magii, ačkoli nikdo neví k čemu.\n\n“\t„Paní Yennefer? Jak je to s tím čerpáním? Jestli si vezmu hodně Moci, bude tam dole chybět. Smí se to? Matka Nenneke nás učila, že by se nic nemělo brát jen tak, z rozmaru. Dokonce i višně, které nespotřebujeme, máme nechat na stromě, něco ptákům a něco nechat prostě opadat.“\n\nYennefer ji objala a lehce políbila do vlasů na skráni.\n„Chtěla bych,“ zašeptala, „aby to, cos právě vyslovila, slyšeli i jiní. Vilgefortz, Francesca, Terranova… Ti, kdož se domnívají, že mají na Moc všechen nárok a mohou jí užívat bez omezení. Chtěla bych, aby si poslechli malou moudrou Škaredku ze svatyně Melitelé. Neboj se, Ciri. Dobře, že na to myslíš, ale Moci je dostatek. Nebude jí chybět. Je to, jako kdybys ve velkém sadě utrhla jednu jedinou višni.“\n\n\t”\n\n\n—str. 271, Krev elfů"
    ]
}