{
    "title": [
        "Irina Renarde"
    ],
    "toc": [],
    "h1": [],
    "h2": [
        "Irina Renarde",
        "Informace",
        "Reálný svět",
        "Zajímavosti"
    ],
    "h3": [
        "Profese",
        "Výskyt",
        "Související úkoly",
        "Záznam z deníku"
    ],
    "content": [
        "Irina Renarde\nInformace\nProfese\nHerečka\nReálný svět\nVýskyt\nZaklínač 3: Divoký hon\n\nIrina Renarde je herečka žijící ve městě Novigrad, rovněž je také vedoucí divadla, které zaklínač Geralt z Rivie navštíví během svého pátrání po bardu Marigoldovi. Jedná se o vedlejší postavu ze hry Zaklínač 3: Divoký hon, v knižní sáze se nevyskytuje.\n\nVe hře uvádí hry jako Záchranný měňavec aneb zaklínačův triumf (s opravdovým zaklínačem!) či Dopplerova spása (Vše, co jste chtěli vědět o trpaslících, ale báli jste se zeptat).\n\nSouvisející úkoly\nDivadlo žije\nKabaret\nZáznam z deníku\n\nDíky rozsáhlým zkušenostem Iriny Renarde s divadlem se z ní stala nejen nepsaná vedoucí skupiny herců známých jako Lišky, ale také její největší hvězda. Tato nadaná umělkyně proslula svými úžasnými výkony v hlavních rolích veseloher i truchloher.   \n\nJejí vystoupení v úspěšných představeních jako “Láska za časů opovržení,” “Lazebník kovirský” a “Sedm nevěst pro sedm císařů” její jméno přiblížilo i těm, kteří se o kulturu a umění zajímali jen vzdáleně.\n\nZajímavosti\nJejí příjmení odkazuje na Reynarda, cyklus středověkých povídek o lišce Reynardovi, který je.. mazaný jako liška.\nNázvy jejích her odkazují na jiná známá díla: Láska z časů cholery od Gabriela Garcíi Márqueze, Lazebník sevillský od Pierre Beaumarchaisa a Sedm nevěst pro sedm bratrů od Stanleyho Donena."
    ]
}