{
    "title": [
        "Jerome Moreau"
    ],
    "toc": [],
    "h1": [],
    "h2": [],
    "h3": [],
    "content": [
        "Jerome Moreau byl zaklínač ze Školy gryfa, poprvé zmiňovaný v datadisku O víně a krvi hry Zaklínač 3.\n\nJeho otcem byl mág Tomas Moreau, kterého v minulosti neznámý zaklínač zachránil před příšerami. Na otázku, co chce za odměnu, zaklínač uvedl Zákon překvapení. Ukázalo se, že mu šlo o Tomasova syna Jeroma, který byl poté odveden do Školy gryfa.\n\nZ Jeroma se skutečně stal zkušený zaklínač a měl za sebou už více zakázek, když mu byla nabídnuta velmi lukrativní zakázka v Toussaintu, za níž dostal zaplaceno ještě dříve, než tam dorazil. Když však přišel na místo a setkal se se zadavatelem kontraktu, brzy zjistil, kdo je ve skutečnosti mecenášem: Tomas Moreau, jeho vlastní otec. Jakmile to vyšlo najevo, Jerome se rozzuřil a chtěl se mu osobně postavit. Vyrazil proto do hradu Mont Crane, kde mu Tomas vysvětlil, že už dlouho zkoumá zaklínačské mutace ve snaze pro něj najít „lék“, aby ho mohl proměnit zpět v normálního člověka. Jerome však neměl svého otce v lásce, a proto odmítl léčbu podstoupit. Otec ale „ne“ nepřijal jako odpověď a pomocí paralyzujícího kouzla ho přenesl do své laboratoře, protože věřil, že časem se jeho syn vzpamatuje. Jerome se nechtěl podrobovat experimentům, jeho otec je přesto prováděl. Aplikoval na něj násilím mnoho mutagenů v naději, že Jerome se stane opět člověkem, ale neúmyslně jeho zaklínačské mutace spíše posílil, než aby je odstranil. To se ovšem neobešlo bez rizika – Jerome se několikrát ocitl na pokraji smrti, přesto znovu povstal silnější a rychlejší než předtím. Nakonec to Tomas vzdal a smířil se s tím, že jeho syn bude zaklínačem až do konce svých dnů. Proto se rozhodl se vrátit do Lydie, osud Jeroma však zůstal nejistý."
    ]
}