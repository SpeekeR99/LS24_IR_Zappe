{
    "title": [
        "Jiří z Kagenu"
    ],
    "toc": [],
    "h1": [],
    "h2": [],
    "h3": [],
    "content": [
        "Jiří z Kagenu byl legendární zaklínač ze Školy gryfa. Naposledy působil ve Velenu. Nejdříve přijal zakázku prefektů v Gors Velenu, měl vyřešit záhadu ztroskotání řady lodí, které se i přes zdejší maják rozbíjely o skaliska. Jiří zjistil, že za to nemůžou půlnočnice ani jiné přízraky a že nejde ani o chybná znamení správce majáku, ale že místní výrostci úmyslně zapalovali ohně na pobřeží a poté vykrádali ztroskotané lodě. Po vyřešení této zakázky odešel na Křivušská blata, kde měl vesničany zbavit řádění zeleného draka. Draka sice zabil, ale utrpěl přitom smrtelná zranění, kterým podlehl. Byl pochován v jeskyni pod Křivušským pahorkem. Velkým nástěnným obrazem Jiřího na koni byla také vyzdobena velká síň na zaklínačském hradě Kaer Morhen. Po nákresech jeho zbroje později na příkaz profesora Slavko Atimsteina pátral Edwin Greloff, pomocná vědecká síla Fakulty přírodovědné na Oxefurtské akademii."
    ]
}