{
    "title": [
        "Jodhi May"
    ],
    "toc": [],
    "h1": [],
    "h2": [],
    "h3": [],
    "content": [
        "Jodhi May sa narodila v londýnskej štvrti Camden 1. mája 1975. V žilách jej po predkoch koluje aj francúzska a nemecká krv. Pred kameru sa po prvý raz postavila ako 12-ročná vo filme ROZDELENÝ SVET. V tomto filme, odohrávajúcom sa v Južnej Afrike za éry vrcholiaceho apartheidu, si zahrala dospievajúcu Molly, ktorá spoznáva krutosti rasizmu a zároveň sa snaží získať pozornosť svojej matky, horlivej aktivistky proti apartheidu. Spolu s hereckými kolegyňami Barbarou Hershey a Lindou Mvusi bola Jodhi za tento film ocenená v kategórii Najlepšia herečka na medzinárodnom filmovom festivale v Cannes. Jodhi sa stala najmladšou držiteľkou tohto ocenenia v histórii festivalu."
    ]
}