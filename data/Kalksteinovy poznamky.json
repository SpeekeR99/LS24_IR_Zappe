{
    "title": [
        "Kalksteinovy poznámky"
    ],
    "toc": [],
    "h1": [],
    "h2": [
        "Kde najít sefiroty",
        "Úkoly",
        "Lokace"
    ],
    "h3": [
        "Zápisy do Rejstříku"
    ],
    "content": [
        "Kalksteinovy rady, kde hledat sefiroty.\n\nKalksteinovy poznámky jsou příběhový předmět, který pomůže Geraltovi vyhledat sefiroty potřebné k otevření tajemné Mágovy věže v bažinách.\n\nZápisy do Rejstříku\n\tKalksteinovy poznámky\n\nKalkstein sem svým ostře nakloněným písmem napsal, kde hledat sefiroty.\n\nZ Kalksteinových poznámek jsem vyčetl tohle:\n\nSoucit – Tipperath: Declan Leuvaarden. Naštěstí mi to Kalkstein přeložil, protože jinak by mě nikdy nenapadlo spojovat Leuvaardena a soucit.\n\nMilosrdenství – Keztath: Vaska, šéfka cihlářů v bažině. Akorát si nejsem jist, kdo ke komu má být milosrdný a za jakých okolností.\n\nKrálovství – Maal’kad: Stoky pod Wyzimou. Mé oblíbené místo. Kalkstein musí mít někde mezi svými předky gnóma, pokud opravdu dokázal vysvětlit tuhle část knihy jako stoky.\n\nPochopení, moc, sláva – Veen’ah, Ghe’vrath, ‘Oth: Sochy Melitelé, jedna v bažině, druhá ve špitálu svatého Lebedy. Nemám tušení, co znamená modlitba bez víry, ale zkusím to.\n\nZáklad – Yesath: Jeskyně v bažině. Další důkaz, že Kalkstein musí být z části gnóm. Jeskyně v bažině a koncept základu – naprosto mi uniká smysl, ale uvidím.\n\nVítězství – Neh’tza: Hlídač věže, fajn, to nebylo těžké. Akorát ho musím porazit...\n\nKoruna – Keth’aar: Osud. Tady se Kalkstein překonal. Podle jeho poznámek najdu poslední sefirot náhodou, třeba v pečeném kuřeti, které si objednám v hospodě, nebo při sezení na záchodě. Neznámá. Osud mi ho vloží do rukou. Až příště uvidím Kalksteina, zeptám se ho, jestli své gnómské kořeny tají ze strachu před rasisty...\n\nKde najít sefiroty\nTipperath – Declan Leuvaarden se s ním rozloučí, pokud mu zaplatíte 500 .\nKezath – Vaska vám jej dá za splnění úkolu Hliněné doly.\nMaal'kad – Najdete ho v mršině kuroliška, kterého musíte zabít v rámci úkolu Útěk z vězení\nVeen'ah, Ghe'vrath, 'Oth – Obětujte libovolné jídlo u svatyně Melitelé v Lebedově špitále nebo na blatech, a získáte všechny tři naráz.\nY'esath – Uvnitř sarkofágu v jeskyni v bažinách.\nNeh'tza – Najdete ho v těle golema.\nKeth'aar – Věnuje vám ho Raymond Maarloeve.\nÚkoly\nObelisky\nTajemná věž\nLokace\nPoznámky vám dá Kalkstein poté, co mu předáte knihu Ain Soph Aur."
    ]
}