{
    "title": [
        "Kehl"
    ],
    "toc": [],
    "h1": [],
    "h2": [],
    "h3": [],
    "content": [
        "Kehl byl bobolak a jeden z tlupy banditů známých jako \"kostějovci\". Jak už sám název napovídá, tito vyvrhelové se dali dohromady kolem černokněžníka Fregenala a jeho kostěje, který se usadil v průsmyku Klamat.\n\nDlouhou dobu terorizovali široké okolí, ale zalekli se, když se proti nim rozhodli zakročit rolníci z osad Klíč, Porog a Kačan. Kehl si stejně jako většina lapků chtěl zachránit život. Fregenala proto zradili a vydali ho do rukou vesničanů v čele s čarodějkou Visennou, válečníkem Korinem a kovářem Mikulou pod podmínkou, že budou moct v klidu odejít.\n\nI když mu Visenna prorokovala, že zahyne, jestli se do průsmyku vrátí, Kehl se rozhodl čarodějce pomoci zničit Fregenalova kostěje. V boji utrpěl zranění, na jehož následky skutečně zemřel.\n\nVšechny tyto události jsou detailně popsány v povídce \"Cesta, z níž není návratu\""
    ]
}