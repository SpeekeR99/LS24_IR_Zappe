{
    "title": [
        "Kiyan"
    ],
    "toc": [],
    "h1": [],
    "h2": [
        "Video"
    ],
    "h3": [],
    "content": [
        "Kiyan byl zaklínač ze Školy kočky a nájemný zabiják.\n\nPůvodně byl najat princem Adrienem z Mořských koček jako ozbrojený doprovod výzkumné expedice vedené profesorem Sigismundem Glogerem, která pátrala po pokladu elfího krále Maeglora v Est Tayiar. Jenže zaklínač uzavřel s princem Adrienem tajnou dohodu, že po nalezení nákresů se ostatních členů expedice zbaví a nalezené artefakty si rozdělí. Kiyan skutečně ostatní členy expedice zabil, kromě profesora Glogera, který se pokusil uprchnout jednosměrným portálem, ale s většinou nákresů zůstal už navždy uvězněn v podzemí. Zaklínač se pak o lup podělil, nechal si nákres na kuši, zatímco princ nákres na ocelový meč.\n\nPoté Kiyan přijal zakázku na ochranu lodi Létající jelen, přestože mu bylo nabídnuto bezpečné místo Adrienova tělesného strážce. Na lodi však cestoval také mág Ireneus var Steingard, který zaplatil kapitánovi, aby mohl se zaklínačem sdílet kajutu. V ní ho omráčil kouzlem a odteleportoval do své laboratoře v podzemí pod Chrámovým ostrovem v Novigradu, zatímco loď byla zničena v bouři, kterou mág vyvolal. V laboratoři, kde předtím mágovi žáci dělali pokusy na topivcích, pak na něm prováděl šílené experimenty, čímž testoval fyzickou a psychickou odolnost zaklínačů. Zpočátku sice Kiyan prokázal odolnost proti mučení, ale nakonec zešílel a zbyla z něj jen nelidská troska poháněná pouze bolestí. Předtím ještě mágovi vyzradil podrobnosti o výcviku Školy kočky a potvrdil, že zaklínači této školy jsou z větší části elfského původu.\n\nPo nákresech jeho zaklínačského vybavení na pokyn profesora Slavko Atimsteina pátral Adalbert Kermith, pomocná vědecká síla Fakulty přírodovědné na Oxefurtské akademii. Šíleného Kiyana později zabil zaklínač Geralt z Rivie, když navštívil podzemí pod Novigradem, čímž ho zbavil jeho osudu.\n\nVideo"
    ]
}