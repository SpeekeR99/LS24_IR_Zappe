{
    "title": [
        "Konjunkce sfér"
    ],
    "toc": [
        "Obsah\n1\tVe hře Zaklínač\n1.1\tZápisy do Rejstříku\n1.2\tZdroje\n2\tVe hře Zaklínač 2: Vrahové králů\n3\tVe hře Zaklínač 3: Divoký hon"
    ],
    "h1": [],
    "h2": [
        "Obsah",
        "Ve hře Zaklínač",
        "Ve hře Zaklínač 2: Vrahové králů",
        "Ve hře Zaklínač 3: Divoký hon"
    ],
    "h3": [
        "Zápisy do Rejstříku",
        "Zdroje"
    ],
    "content": [
        "Konjunkce sfér označuje otevření brány mezi „paralelními světy“, kdy se mohli různí tvorové přesouvat mezi světy a osidlovat je. Těmito tvory byli např. lidé, elfové, upíři, ghúlové, graveirové aj.\n\nKe konjukci sfér došlo 1500 let před událostmi popsanými v knihách. Když se několik sfér srazilo, vytvořily se skuliny, kterými se bytosti dostaly do jiných sfér (světů). V těch poté zůstaly uvězněné navždy. Do světa, který původně patřil elfům a trpaslíkům, se tak dostali lidé a monstra, mimojiné ale také tajemná síla známá jako „chaos“ či magie. Některé bytosti, např. zřídla či jednorožci, dokázaly cestovat mezi světy bez omezení.\n\nNová magie a neznámá monstra zapříčinily, že se ve světě rozpoutala válka trvající desítky let. První lidé (Daukové a Wožgorové) byli vyvrženi ze svého zničeného světa do světa elfů a trpaslíků. Seveřané se na Kontinentu usadili až o několik stovek let později, této události se také přezdívá První přistání. Není jasné, zda původní dvě lidské civilizace tou dobou již vymřely.\n\nObsah\n1\tVe hře Zaklínač\n1.1\tZápisy do Rejstříku\n1.2\tZdroje\n2\tVe hře Zaklínač 2: Vrahové králů\n3\tVe hře Zaklínač 3: Divoký hon\nVe hře Zaklínač\nZápisy do Rejstříku\n\tKonjunkce sfér\n\nKataklysma zvané Konjunkce sfér nastalo před 1500 roky. Následkem katastrofy bylo v našem světe uvězněno mnoho stvoření, která do něj nepatří. Relikty konjunkce jsou například ghúlové, graveirové a upíři, bytosti, které nemají v našem světě vlastní ekologickou niku.\n\nPodle elfů přišli v době konjunkce do tohoto světa lidé, jejichž původní svět zničila strašlivá katastrofa. Naučili se využívat moc prvotního chaosu, a tak se zrodili první lidští čarodějové. Po dlouhou dobu lidé válčili se staršími rasami, které musely před barbary ustoupit. Tak se stal člověk vládcem světa.\n\nZdroje\nKonjunkce sfér\nVe hře Zaklínač 2: Vrahové králů\n\nKnihu Konjunkce sfér lze zakoupit během druhé kapitoly ve Vergenu. Po přečtení se v deníku objeví zápis:\n\nO této magické katastrofě, jež se odehrála přibližně před 1500 lety, byly napsány desítky pojednání, učených prací a disertací. Kvůli této události se do našeho světa dostala dříve nevídaná stvoření, která v něm stále nemají svou ekologickou niku. Díky proniknutí sfér se na zem dostali například graveirové a ghúlové – ostatně některé elfí legendy tvrdí, že v té době se na zemi objevili i první lidé. Čarodějové zase říkají, že v tu dobu dostalo lidstvo současně úžasný dar a hrozivou kletbu, kterou dnes nazýváme magií.\n\nVe hře Zaklínač 3: Divoký hon\n\nTento odstavec popisuje informace obsažené v článku Druhá konjunkce sfér.\n\nVarování - Spoiler : Následují zásadní informace o ději, které mohou prozradit příběhové zápletky.\n\nPři druhé konjuknci sfér se objevila druhá planeta, nápadně podobná planetě Zemi.\n\nPoté, co Geralt zabije Eredina, se dozví, že Avallac'h unesl Ciri. Yennefer ho teleportem přenese pryč od smečky psů Divokého honu. Spolu jsou pak svědky začátku druhé konjunkce sfér, během které se na Undviku náhodně objevují monstra.\n\nSnaží se dostat k věži Tor Gvalch'ca, kde je Avallac'h a Ciri, ale brání jim v tom bariéra. Yennefer pomocí magie bariéru na chvilku pootevře a Geralt se tak prosmýkne dovnitř. Sám se pak postaví Avallac'hovi. Ciri ale zasáhne a vysvětlí Geraltovi, že Avallac'h není tou opravdovou hrozbou a pokud nic neudělají, Bílá zima pohltí všechny žijící světy. Proto se Ciri vydá skrze portál a postaví se Bílé zimě, aby zastavila její šíření. Díky moci své Starší krve tak zabrání apokalypse a ukončí druhou konjukci sfér."
    ]
}