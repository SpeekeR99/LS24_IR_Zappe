{
    "title": [
        "Kostěj"
    ],
    "toc": [
        "Obsah\n1\tZaklínač\n1.1\tZápisy do deníku\n1.2\tTaktika\n2\tGalerie"
    ],
    "h1": [],
    "h2": [
        "Kostěj",
        "Obecný popis",
        "Vzhled",
        "Výskyt",
        "Obsah",
        "Zaklínač",
        "Galerie"
    ],
    "h3": [
        "Druh",
        "Barva kůže",
        "V knihách",
        "Zápisy do deníku",
        "Taktika"
    ],
    "content": [
        "Kostěj\nObecný popis\nDruh\nInsektoid (?)\nVzhled\nBarva kůže\nRezavě hnědý až zelený\nVýskyt\nV knihách\nCesta, z níž není návratu\nKostěj (koščej) je nestvůra stvořená mocným zaklínadlem Alzurův dvojitý kříž, které zná jen hrstka mocných mágů. Patří mezi vysoce nebezpečné bestie, které zabíjí lidi po tuctech. Je prakticky nezničitelný, dokonalý vraždící stroj vzhledem připomínající gigantického šupinatého křížence kraba a pavouka. I pro zaklínače může být těžké se dostat k zranitelné měkké slupce pod krunýřem. Je ale citlivý na stříbro a nemá nijak komplikovanou taktiku, protože se spoléhá na svou sílu.\n\nÚplně prvního kostěje vytvořil černokněžník Fregenal, který k tomu použil buď zaklínadlo Trojúhelník v trojúhelníku, nebo Alzurův dvojitý kříž. Usmrtila ho Visenna použitím Zrcadlového efektu.\n\n“\tPřibližně sto kroků od něj se zpoza skalního útesu vysunuly uzlovité klouby křivých pavoučích nohou. Po chvíli s rachotem přelezl přes hromadu kamení jako mísa plochý trup, nejméně deset loktů široký, rezavě hnědý, kostrbatý, pokrytý špičatými trny. Čtyři páry nohou postupovaly pravidelně, vláčejíce mísovitý trup po suti.\t”\n\n\n—str. 33, Poslední přání\n\nObsah\n1\tZaklínač\n1.1\tZápisy do deníku\n1.2\tTaktika\n2\tGalerie\nZaklínač\n\nVe hře Geralt narazí na koščeje v jedné z bitev s bossem. Jedná se o poměrně těžkého soupeře a nelze mu utéct, protože z jeho doupěte není cesty ven, dokud příšera nepadne.\n\nZápisy do deníku\n\tŘíkám, co podle tebe je ten kostěj?\nObávám se, že smrt.\nPopis: Mýtické stvoření, magický tvor; dokáže jej vytvořit pouze mocný mág znalý Alzurových postupů.\nVýskyt: Katakomby pod Starým hradištěm\nOdolnosti: Odolný vůči většině efektů.\nZranitelnost: Zranitelný stříbrem.\nTaktika: Kostěj je nezničitelný stroj na zabíjení, v boji nepoužívá žádnou komplikovanou taktiku - a i tak neprohrává.\nAlchymie: Kostějovo srdce\n\t\nTaktika\n\nTenhle boss se řadí jednoznačně mezi ty nejnebezpečnější. Do konce hry je sice ještě daleko, nicméně Koščej představuje překážku, přes kterou se těžko dostává, nejste-li dobře připraveni. Samozřejmě obtížnost každého boje ovlivní talenty, takže se nedá tvrdit, že Koščej bude zádrhel vyžadující řádku loadingů pro každého. Nicméně pravděpodobnost zaseknutí se je u Koščeje vysoká.\n\nKoščej je Azarův mazlíček, připomínající obrovského kraba. Útočí silnými klepety a velice často sráží své protivníky k zemi. Jakmile vás srazí, stačí chvilička a dorazí vás. Základem, jak souboj s Koščejem přežít, je elixír Vrba. Díky němu získáte imunitu proti sražení k zemi. Pak se samozřejmě hodí Vlaštovka a pokud máte stále nízkou toxicitu, zkuste Úplněk (zdvojnásobení zdraví).\n\nPřímo v boji to chce se spoléhat na styl boje \"zasáhni a uteč\". Koščej dovede rychle opětovat údery a skončit pod útoky jeho klepet je nemilé. Proto je dobré vždy provézt jeden, dva seky, uskočit stranou, vzdálit se, nechat se doléčit a taktiku opakovat. Do toho ještě přihazujte znamení Igni, máte-li čas, zkuste Yrden a nakonec Azarův miláček padne.\n\n– Zdroj\n\nHlavně neutíkejte! Kostěj je poměrně rychlý a lehce si vás podá, když utíkáte.\n\nGalerie\nFregenalův kostěj v komiksu"
    ]
}