{
    "title": [
        "Král Rybář"
    ],
    "toc": [],
    "h1": [],
    "h2": [
        "Král Rybář (milenec Nimue)",
        "Dodatečné informace",
        "Vztahy",
        "Výskyt",
        "Zajímavosti",
        "Ve hře Zaklínač",
        "Úkoly"
    ],
    "h3": [
        "Rasa",
        "Partner/ka",
        "V knize"
    ],
    "content": [
        "Král Rybář (milenec Nimue)\nDodatečné informace\nRasa\nČlověk\nVztahy\nPartner/ka\nNimue (milenka)\nVýskyt\nV knize\nPaní jezera\n\nKrál Rybář je postava z knih Andrzeje Sapkowského (Paní jezera).\nJe nepříliš vzhledným milencem čarodějky Nimue, čas tráví věčným rybařením a čtením filozofických traktátů. A příliš toho nenamluví.\n\nPo příjezdu Condwiramurs Tilly k jezeru to byl právě on, kdo ji převážel k čarodějčině věži. Během jejich krátké jízdy z něj měla Condwiramurs špatný pocit, ale během svého pobytu si ho postupně oblíbila. Nimue ji ale přísně varovala, aby ho \"nepoužívala\".\n\nZajímavosti\nKrál rybář, nebo také Zraněný král, je postava z legend o králi Artuši. Opatruje Svatý grál. Vždy je nějakým způsobem hendikepovaný nebo zraněný. Jeho zranění může vyléčit pouze ten vyvolený, kterému také bude dovoleno najít Svatý grál.\nVe hře Zaklínač\n\nVe hře Zaklínač je Král Rybář sluha a milenec Paní jezera. Žije v malé chatě na Břehu kousek od Bahnic. Slouží také jako posel a převáží dopisy a zásilky do Wyzimy. Poslouží i vám. Obdveze od vás do Wyzimy dopis pro vaši milou.\n\nK nalezení je obvykle v blízkosti své chajdy na břehu jezera. Přes den chytá ryby (překvapení!) nebo sedí na stoličce poblíž své chaty. Loďka uvázaná poblíž je jeho vlastnictvím a musíte jej požádat o její vypůjčení, než se dostanete na Ostrov Černého Rybáka.\n\nNení to žádný kecal, mnoho nenamluví, a komunikace s ním se skládá ze série MHM a MM. Pokud si s ním promluvíte o všech možných událostech na konci kapitoly, dostanete z něj jednu celou artikulovanou větu.\n\nÚkoly\nZvyk je železná košile\nZatopené město"
    ]
}