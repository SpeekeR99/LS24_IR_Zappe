{
    "title": [
        "Kráska a zvíře"
    ],
    "toc": [],
    "h1": [],
    "h2": [
        "Kráska a zvíře",
        "Popis",
        "Návod",
        "Fáze",
        "Poznámky"
    ],
    "h3": [
        "Akt(y)",
        "Zadavatel",
        "Lokace",
        "Odměna",
        "Související\núkoly",
        "ID"
    ],
    "content": [
        "Kráska a zvíře\nPopis\nAkt(y)\n3\nZadavatel\nCarmen\nLokace\nBažiny\nChrámová čtvrť\nOdměna\n6000 XP\nSouvisející\núkoly\nJde do tuhého\nZámek a klíč\nID\nq3029_healwolf\n\nKráska a zvíře je vedlejší úkol třetí kapitoly PC hry Zaklínač. Můžete jej získat hned při první návštěvě wyzimských blat v rámci kapitoly, a to hned u přívozu, kde čeká stará známá z předchozího dějství, prostitutka Carmen.\n\nI když jde o úkol vedlejší, jeho splnění, nebo případné nesplnění, ovlivní i průběh úkolu Jde do tuhého, včetně obsahu jednoho z flashbacků.\n\nNávod\nPromluvte si s Carmen - čeká na blatech, hned vedle Převozníka. Řekne vám, že její milý je vlkodlak a ona má strach, že ho někdo skolí coby netvora. Druidové by prý mohli mít lék.\nNabídněte se, že Carmen pro medicínu zajdete sami.\nPromluvte si s Hierofantem v Druidském hájku. Zná celkem tři možnosti, jak vyléčit lykantropii (můžete se vsadit, že zabere až ten poslední). Zároveň vás ale nabádá, abyste se ujistili, že dotyčný vlkodlak je v srdci stále člověkem, jinak z něj bestie zůstane i v lidské podobě.\nGeralt se nyní autonomně rozhodně, že bez znalosti vlkodlakovy identity nejde v úkolu pokračovat dále. Zeptáte-li se Carmen, ta řekne, že raději zemře, než aby svého milého prozrazením ohrozila.\nPokud jste už splnili úkol Zámek a klíč, totožnost zubaté potvory znáte sami. Pokud ne, budete s plněním questu počkat.\nVarování - Spoiler : Následují zásadní informace o ději, které mohou prozradit příběhové zápletky.\n\nVlkodlak je ve skutečnosti Vincent Meiss, kapitán městské stráže. Odhalí se vám sám v rámci úkolu Zámek a klíč, když vám přijde na pomoc. Tehdy se můžete rozhodnout, jestli ho zabijete, nebo jestli ho necháte žít. Pokud zvolíte první možnost, úkol Kráska a zvíře už nebude možné dokončit.\n\nKonec spoileru.\nPrvní metodou je košile upředená z listí kozího pysku. Nasbírejte pět lístků (na blatech toho roste...) a doneste je Carmen, ať z nich upřede košili.\nChvíli počkejte, pak se zeptejte Carmen na výsledek (samozřejmě špatný). A zpět k rýsovacímu prknu.\nDruhá možnost, kterou Hierofant zmínil prve, je léčivý lektvar. On sám ho připravit neumí, ale zkušený alchymista by to zvládnout mohl. Stavte se u Kalksteina (kdybyste ho nemohli najít, tak pořád ještě slintá nad ruinami Mágovy věže)\nKalkstein vám řekne, že příprava lektvaru bude chvíli trvat. Stačí ale z věže vylézt a vrátit se obratem zpět - už bude hotový. Tedy skoro.\nZjistíte, že poslední ingrediencí lektvaru je panenská slza, což naivní Kalkstein nepovažuje za problém. Než abyste mu vysvětlovali, jak se to s Carmen má, radši zamiřte do Wyzimy shánět pannu.\nSlzu vám poskytne buď náhodně zvolená obyvatelka města (párkrát asi narazíte, ale nakonec nějakou pannu najdete), nebo některá z novicek ze špitálu sv. Lebedy. No... anebo Sigfried.\nPředejte lektvar Carmen. Po chvíli čekání se opět můžete přijít zeptat na výsledek. Ani tahle metoda neponese ovoce.\nNakonec zbývá poslední možnost, kterou druid zmínil - pravá, nezištná láska by mohla změnit netvora zpět v člověka. Geralt si bude muset zahrát na dohazovače.\nNejdřív pomozte Carmen se rozhodnout, co vlastně chce. Pokud jí řeknete, aby zůstala sama, vlkodlak zůstane vlkodlakem do skonání svých dní. Pokud jí přesvědčíte, aby se rozhodla pro lásku, budete muset přesvědčit ještě i vlkodlaka, aby dal přednost lidské podobě před tou zubatou (najdete ho u strážnice, jako obvykle).\nJakmile se vám to podaří, promluvte si znovu s Carmen. Celá nadšená vám sdělí, že jste uspěli.\nFáze\n\nLék\n\nSlíbil jsem prostitutce Carmen, že si promluvím s druidy a požádám je o lék pro jejího milého, který trpí prokletím lykantropie.\n\nMám si od druidů vyžádat lék na lykantropii.\n\n\nTři způsoby\n\nHierofant mi popsal celkem tři způsoby, jak vyléčit lykantropii - košilí z lístků kozího pysku, magickou medicínou, kterou může připravit pouze alchymista, nebo skutečnou láskou. Musím si o tom promluvit s Carmen, která se zatím vrátila zpátky do chrámové čtvrti. Snad mi prozradí, kdo je tím vlkodlakem. Také mi jistě poví, zda v srdci zůstal člověkem, nebo jestli se z něj už stala tělem i duší lítá bestie.\n\nMěl bych si s Carmen promluvit o tom, kdo je tím vlkodlakem. Vrátila se do chrímové čtvrti.\n\n\nZáhadný vlkodlak\n\nCarmen mi odmítla prozradit, kdo ten její milovaný je. S takovou se daleko nedostaneme. Myslím, že budu muset počkat, jak se věci vyvrbí. Snad zjistím sám, kdo je ten vlkodlak.\n\nMyslím, že budu muset počkat, jak se věci vyvrbí. Snad zjistím sám, kdo tím vlkodlakem je.\n\n\nVlkodlak Vincent\n\nUž vím, kdo je tím vlkodlakem, a zároveň i Carmeniným vyvoleným - je to Vincent! Měl bych si promluvit s Carmen.\n\nMusím si s Carmen promluvit o Vincentovi.\n\n\nSpolupráce\n\nSdělil jsem Carmen, že vím, že tím vlkodlakem je Vincent. Souhlasila, že mi pomůže. Teď si musíme ujasnit podrobnosti.\n\nMusíme si s Carmen ujasnit podrobnosti.\n\n\nLístky kozího pysku\n\nSlíbil jsem Carmen, že jí přinesu pět lístků kozího pysku, ze kterých pak utká košili pro Vincenta. Tato rostlina roste v bažinách.\n\nSlíbil jsem Carmen, že jí přinesu pět lístků kozího pysku.\n\n\nZa Carmen\n\nUž jsem nasbíral dost lístků kozího pysku. Můžu je předat Carmen.\n\nTeď už můžu lístky kozího pysku předat Carmen.\n\n\nJiné metody\n\nDal jsem Carmen lístky kozího pysku. Časem se u ní stavím a zjistím, jestli košile z těchto bylin fungovala.\n\nMusím začas Carmen zase navštívit a zjistit, zda léčba zabrala.\n\n\nNepodařilo se\n\nCarmen se mi svěřila, že její košile nefungovala. Měl bych tedy vyzkoušet něco jiného. Druid se zmiňoval i o tom, že lykantropii lze vyhojit dvojím způsobem: pomocí košile z kozího pysku a skrze medicínu. Zmiňoval se i o opravdové lásce, ale tomu bych moc nevěřil.\n\nMusím vyzkoušet jiný způsob léčby lykantropie.\n\n\nKalksteinova medicína\n\nPožádal jsem Kalksteina, aby mi připravil lék na lykantropii. Slíbil, že se hned pustí do díla. A já se teď mohu chvíli věnovat jiným záležitostem.\n\nAlchymista mi slíbil vyrobit lék pro Vincenta. Než jej dokončí, mohu se věnovat jiným záležitostem.\n\n\nPanenská slza\n\nKalkstein mi dal lék na lykantropii, ale varoval mě, že neví jistě, zda bude fungovat. K jeho dokončení je totiž zapotřebí slza panny. Kde tady ve Wyzimě něco takového seženu?! To bude vážně problém.\n\nMusím sehnat slzu panny. Zkusím se poptat některých dam v okolí.\n\n\nLektvar pro Carmen\n\nZískal jsem panenskou slzu, i když to bylo ještě obtížnější, než jsem si prve myslel. Teď už můžu dát hotový lektvar Carmen.\n\nLektvar je hotový. Můžu jej předat Carmen.\n\n\nZbývající metody\n\nPředal jsem Carmen Kalksteinovu medicínu. Doufám, že Vincenta vyléčí. Zastavím se u ní za pár dní a optám se, jestli tato léčba zabrala.\n\nZa pár dní se u Carmen zastavím a optám se, jestli medicína zabrala.\n\n\nNepodařilo se\n\nCarmen mi oznámila, že Kalksteinova medicína nefungovala. Měl bych tedy vyzkoušet něco jiného. Druid se zmiňoval i o tom, že lykantropii lze vyhojit dvojím způsobem: pomocí košile z kozího pysku a skrze medicínu. Zmiňoval se i o opravdové lásce, ale tomu bych moc nevěřil.\n\nMusím vyzkoušet jiný způsob léčby lykantropie.\n\n\nZoufalá prosba\n\nMusíme vyzkoušet poslední metodu: skutečnou lásku. Nevěřím těm pohádkám o tom, že láska léčí všechny neduhy, ale v této chvíli už nám nic jiného nezbývá.\n\nMusíme vyzkoušet poslední metodu - skutečnou lásku.\n\n\nLáska\n\nAni jedna z vědeckých metod nezabrala, a proto se pokusím Carmen přesvědčit, aby vyzkoušela způsob třetí - skutečnou lásku. Ona však tvrdí, že to nepůjde, neboť Vincent ji nemiluje.\n\nCarmen tvrdí, že ji Vincent nemiluje - musím si s ním promluvit.\n\n\nRozhovor s Vincentem\n\nSdělil jsem Vincentovi, že jeho prokletí může vyléčit opravdová láska. Dojalo ho to. Měl bych časem zajít za Carmen a optat se, jestli se něco nezměnilo.\n\nMěl bych časem zajít za Carmen a optat se, jestli se něco nezměnilo.\n\n\nKletba je zlomena\n\nZdá se, že vlkodlačí prokletí je zlomeno. Byla to skutečně opravdová láska? To ukáže jen čas.\n\nVincent byl zbavel vlkodlačího prokletí.\n\n\n\n\nPoznámky\nKošile, i když původně z kopřiv, v lidovém folkloru už několikrát zabrala, byť ne na vlkodlaky. Zlomila kletbu například v lidové pohádce Sedmero krkavců (o které vám koneckonců sám Hierofant řekne).\nKonečné řešení úkolu jde v souladu s jinou pohádkou, podle které je celý quest i pojmenovaný.\nSkutečná láska se ukázala jako klíč ke zlomení podobné kletby i v zaklínačské povídce Zrnko pravdy.\nNásledky splnění, případně nesplnění úkolu, se projeví i v páté kapitole."
    ]
}