{
    "title": [
        "Krev elfů"
    ],
    "toc": [
        "Obsah\n1\tDěj\n1.1\tKapitola I.\n1.2\tKapitola II.\n1.3\tKapitola III.\n1.4\tKapitola IV.\n2\tDodatečné informace"
    ],
    "h1": [],
    "h2": [
        "Krev elfů",
        "Informace",
        "Obsah",
        "Děj",
        "Dodatečné informace"
    ],
    "h3": [
        "Autor",
        "Vydavatel",
        "Vydáno",
        "Druh",
        "Kapitola I.",
        "Kapitola II.",
        "Kapitola III.",
        "Kapitola IV."
    ],
    "content": [
        "Varování - Spoiler : Následují zásadní informace o ději, které mohou prozradit příběhové zápletky.\nNásledující článek potřebuje ještě hodně práce, aby byl kompletní! Stejně tak mnoho dalších článku.\n\nPokud víte něco o tomto článku či o nějakém jiném více než je již napsáno, neváhejte a editujte. Nevíte jak správně editovat příspěvky a potřebujete poradit? Navštivte detailně zpracovaný manuál, který vás provede základy.\n\n\n\n\nKrev elfů\nInformace\nAutor\nAndrzej Sapkowski\nVydavatel\nSuperNOWA (PL)\nLeonardo (ČR)\nVydáno\n1994 (PL)\n1998 (ČR)\nDruh\nRomán\nChronologie\n← Předchozí\tNásledující →\nMeč osudu\tČas opovržení\n\nKrev elfů je prvním dílem ságy o Zaklínači (většinou se tak označují pouze romány se zaklínačem Geraltem a Ciri).\n\nPříběh prvního dílu se odehrává na pozadí války s Nilfgaardem, Ciri má problémy se svým dědictvím Starší krve, objevují se  také nové postavy, které brzy zamíchají celým příběhem - Vilgefortz, Emhyr var Emreis a další.\n\nObsah\n1\tDěj\n1.1\tKapitola I.\n1.2\tKapitola II.\n1.3\tKapitola III.\n1.4\tKapitola IV.\n2\tDodatečné informace\nDěj\nKapitola I.\nPostavy: Geralt z Rivie , Ciri , Marigold, Radcliffe, Donimir z Troy, Sheldon Skaggs, Vera Loewenhaupt, vévoda Vilibert, Yennefer, Rience, Eskel a Vesemir\nZmíněné: Calanthé, Lytta Neyd, Filippa Eilhart, Sigismund Dijkstra, Vizimir, Ervyll, Lambert, Coen  a Triss Ranuncul\n\nPrvní kapitola pojednává o Marigoldově setkání s čarodějem jménem Rience, který se po vyslechnutí balady o Lvíčeti z Cintry snaží dozvědět pravdu. Čaroděj je připraven básníka mučit společně s dvojicí kumpánů. Je však zastaven příchodem čarodějky Yennefer, která přispěchá Marigoldovi na pomoc. Ačkoliv je Rience slabší, Yennefer se ho nepovede zadržet a vyvolaným teleportem jí uprchne neznámo kam. \n\nZa zdmi hostince Yennefer varuje ministrela, aby píseň již více nezpíval. Zároveň mu doporučí, aby se vydal do Redanie a vyhledal Dijkstru a čarodějku Eilhart.\n\nRovněž je zde vylíčen Cirilin temný sen z masakru v Cintře, který se jí zdá během nocí. Geralt ji však utěšuje a se závěrem kapitoly společně dorazí do Kaer Morhen, hradiště a domovu zaklínačů ze školy Vlka. Právě malá Ciri poprvé potkává další zaklínače a setkává se s Eskelem.\n\nKapitola II.\nPostavy: Geralt z Rivie, Ciri, Eskel, Vesemir, Lambert, Coen a Triss Ranuncul\nZmíněné: Calanthé, Yennefer a Nenneke\n\nDruhá kapitola popisuje Trissin příjezd na Kaer Morhen, už při svém příjezdu se setkává s malou Ciri, kterou zprvu považuje za chlapce, neboť ji potká na 'Stopě', která je součástí zaklínačského výcviku. Společně pak dorazí na hradiště a nechá se přivítat zaklínači. Ačkoliv ještě úplně netuší proč byla vlastně pozvána. Už při příjezdu si, ale všimne, že je Ciri zřídlem.\n\nIhned poté si vezme Ciri do parády, pokárá zaklínače za oblečení, které poskytli mladé dívce a také za intenzivní výcvik. Pomůže malé zaklínačce s dospíváním a ledacos ji přiučí. \n\nKapitola III.\nPostavy: Geralt z Rivie, Ciri,, Rience, Eskel, Vesemir, Lambert, Coen a Triss Ranuncul\nZmíněné: Calanthé, Yennefer a Nenneke\n\nTřetí kapitola popisuje výcvik malé zaklínačky, školu šermu pod vedením Lamberta, kyvadlo pod vedením Geralta a lekce s Vesemirem. Taktéž je zde popsána výuka starší mluvy, kterou Triss začne Ciri i přes její nepříliš velké nadšení učit. Později čarodějka odhaluje skutečnou sílu Ciri a konstatuje, že je třeba požádat o pomoc někoho mnohem mocnějšího, konkrétně Yennefer. S příchodem jara pak Triss společně s Geraltem a Ciri odjíždí z Kear Morhen.\n\nKapitola IV.\nPostavy: Geralt z Rivie, Ciri, Triss Ranuncul, Yarpen Zigrin\n\nGeraltova skupina se na cestách setkává s potížemi. Triss náhle onemocní, což značně omezuje skupinu v pohybu. U kaedwenské hlídky se jim nedostane pomoci, ale je jim doporučena kaedwenská karavana mířící na jih, jejíž součástí je trpaslík Yarpen Zigrin a jeho skupina Ogarů. Karavana se co nevidět dostává do křížku s bandou Scoia´tel. Ztráty jsou na obou stranách.\n\nGeralt poté odvádí Ciri do klášterní školy bohyně Melitelé pod ochranu své vychovatelky Nenneke. Opouští klášter a vydává se za Marigoldem do Oxenfurtu po řece Pontaru. Nedlouho po něm přijíždí na Geraltovu žádost čarodějka Yennefer, aby Ciri učila magii. Později spolu odjíždějí pryč.\n\nMezitím se v Oxenfurtu Marigold setkává s mladou léčitelkou Shani, načež je odveden k Djikstrovi, který na něj naléhá, aby mu prozradil, kde se právě Geralt pohybuje. Ten se mezitím dostává do města a dozvídá se, že Ciri hledají Nilfgaardští zvědi. Nalíčí na Rience past, společně s Marigoldem a Fillipou Eilhart. Když už má Rience na dosah, Fillipa Eilhart ho zastaví.\n\nDodatečné informace\n[[]] (Leonardo, Ostrava 1995)"
    ]
}