{
    "title": [
        "Lamarr Flaut"
    ],
    "toc": [],
    "h1": [],
    "h2": [
        "Lamarr Flaut",
        "Základní informace",
        "Dodatečné informace",
        "Vztahy",
        "Výskyt",
        "Život"
    ],
    "h3": [
        "Profese",
        "Stav",
        "Rasa",
        "Národnost",
        "Ostatní",
        "V knize"
    ],
    "content": [
        "Lamarr Flaut\nZákladní informace\nProfese\nZvěd\nDodatečné informace\nStav\nZesnulý (ušlapán k smrti v bitvě u Brenny)\nRasa\nČlověk\nNárodnost\nVztahy\nOstatní\nMenno Coehoorn (nadřízený)\nVýskyt\nV knize\nPaní jezera\nLamarr Flaut byl nilfgaardský důstojník a velitel skupiny zvědů. Se svou jednotkou byl vyslán na průzkum do kopců před bitvou u Brenny v roce 1268.\n\nŽivot\n\nBěhem průzkumu nepřátelského terénu se důstojník Lamarr ukázal být naprostým zbabělcem. Několik dní před bitvou se dozvěděl, že Seveřané zajali jednoho z elfských bojovníků Vriheddské brigády. Podle všeho ho mučili, uřízli mu všechny prsty, genitálie a vydloubli mu oči. Lamarr tomu uvěřil a od průzkumné mise upustil. Vrátil se na základnu s tím, že v oblasti nezaznamenal pohyb žádných pomocných jednotek nepřátel. Tyto zprávy předal polnímu maršálovi Coehoornovi.\n\nCoehoorn, uklidněn zprávou svého zvěda, tak vypracoval plán útoku. Bitva u Brenny započala. Lamarrovo selhání se však brzy projevilo, když se v bitevní vřavě zpoza kopců, které měl Lamarr prozkoumat, vynořila nepřátelská armáda 13 000 mužů, kteří pak tvrdě ničili šiky Nilfgaardu. Mezi těmi, kdo byl zabit touto posilou, byl i samotný Lamarr.\n\nCoehoorn o smrti zbabělého zvěda nevěděl a rozlíceně nařídil svému pobočníkovi Ouder de Wyngaltovi, aby Lamarra a celou jeho jednotku našel a předvedl k popravě. Krátce po vydání tohoto rozkazu se však Coehoorn i jeho pobočník stali dalšími oběťmi bitvy."
    ]
}