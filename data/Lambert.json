{
    "title": [
        "Lambert"
    ],
    "toc": [
        "Obsah\n1\tSága o Zaklínači\n1.1\tOsobnost\n2\tZaklínač\n2.1\tÚkoly:\n3\tZaklínač 3: Divoký hon\n3.1\tKeira Metz přijede na Kaer Morhen\n3.2\tKeira Metz nepřijde na Kear Morhen\n4\tZápisy do deníků\n4.1\tZaklínač (PC hra)"
    ],
    "h1": [],
    "h2": [
        "Lambert",
        "Informace",
        "Vztahy",
        "Reálný svět",
        "Obsah",
        "Sága o Zaklínači",
        "Zaklínač",
        "Zaklínač 3: Divoký hon",
        "Zápisy do deníků"
    ],
    "h3": [
        "Profese",
        "Partner(ka)",
        "Výskyt",
        "Osobnost",
        "Úkoly:",
        "Keira Metz přijede na Kaer Morhen",
        "Keira Metz nepřijde na Kear Morhen",
        "Zaklínač (PC hra)"
    ],
    "content": [
        "Lambert\nLambert ve hře Zaklínač 3: Divoký hon\nInformace\nProfese\nZaklínač ze školy Vlka\nVztahy\nPartner(ka)\nKeira Metz\n\n(dle rozhodnutí ve hře)\n\nReálný svět\nVýskyt\nSága o Zaklínači\nZaklínač (PC hra)\nZaklínač 3: Divoký hon\n\n“\tChceš slyšet říkánku? Lambert, Lambert, to je ale ko*kot.\t”\n\n\n—Geralt k Lambertovi\n\nLambert je jeden z nejmladších zaklínačů Školy vlka. Podobně jako Berengar nebyl ani on moc spokojen se svým údělem zaklínače a často to dával najevo. Když nebyl na „stezce“, vracel se na Kaer Morhen a zde žil s ostatními.\nObsah\n1\tSága o Zaklínači\n1.1\tOsobnost\n2\tZaklínač\n2.1\tÚkoly:\n3\tZaklínač 3: Divoký hon\n3.1\tKeira Metz přijede na Kaer Morhen\n3.2\tKeira Metz nepřijde na Kear Morhen\n4\tZápisy do deníků\n4.1\tZaklínač (PC hra)\nSága o Zaklínači\n\nLambert je v sáze jednou z vedlejších postav, poprvé se objevuje v knize Krev elfů, když Geralt z Rivie přivádí svoji chráněnku Ciri do Kaer Morhen. Mladou dívku učil bojové umění s mečem a pomáhal tak Geraltovi s jejím výcvikem. Když však Geralt požádal čarodějku Triss Ranuncul, aby přijela pomoci s dospíváním mladé dívky, byl Lambert proti. Celkově je jeho vztah k této čarodějce a čarodějkám obecně velmi chladný.\n\nOsobnost\nPovahově je Lambert velmi horkokrevný, je velmi nedůvěřivý vůči ostatním lidem a dokáže být velmi nepříjemný až agresivní. Obzvláště vůči čarodějkám, které nemá příliš v oblibě. Jmenovitě Triss Ranuncul, kterou oslovuje zásadně příjmením. Mezi jeho významné přátele patří zejména Geralt z Rivie a Eskel.\nZaklínač\n\nLambert zde sehraje jen velmi malou roli. Pomůže ubránit Kaer Morhen před útokem neznámé organizace, později zvanou Salamandra. Po bitvě se vydává pátrat po útočnících na západ.\n\nÚkoly:\nLektvar pro Triss\nObrana Kaer Morhen\nZaklínač 3: Divoký hon\n\nI zde sehraje Lambert svoji roli. Nejprve se s Geraltem setká ve Velenu, když na sebe shodou okolností narazí při plnění stejné zakázky. Později společně s Geraltem vyřeší jeden Lambertův tíživý problém s Jadem Karadinem a nejmladší zaklínač se pak vydává zpět na Kaer Morhen. Zde setrvá až do bitvy s Divokým honem.\n\nJeště před bitvou se však zúčastní příprav pro Yennefeřin rituál, při kterém pomůže Geraltovi získat potřebné přísady. Později se společně s Geraltem a Eskelem opijí, zatím co Vesemir uplatňuje svoji teorii o zlomení kletby nad podivným Umou.\n\nKeira Metz přijede na Kaer Morhen\nPokud přijede Keira Metz na Kaer Morhen, aby se zde nějaký čas skryla a posléze pomohla s obranou hradiště před Divokým honem, vznikne mezi Lambertem a Keirou vztah. I přes všechny jeho antipatie k čarodějkám se velmi sblíží, obzvláště, když mu Keira zachrání v bitvě život a posléze spolu odjíždějí z hradiště na společné cesty.\nKeira Metz nepřijde na Kear Morhen\nPokud nepřijde Keira Metz na Kear Morhen, Lambert zahyne v bitvě při obraně Kaer Morhen proti Divokému honu. Mrtvé tělo je pak za veškeré pocty a přihlížení zúčastněných přeživších spáleno na hranici.\nZápisy do deníků\nZaklínač (PC hra)\n\tMladý zaklínač z Kaer Morhen. Má nevymáchanou hubu a s oblibou je hrubý především na Triss Ranuncul, kterou zásadně oslovuje příjmením.\t"
    ]
}