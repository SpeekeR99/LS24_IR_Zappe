{
    "title": [
        "Lara Dorren"
    ],
    "toc": [
        "Obsah\n1\tLegenda o Laře Dorren; lidské podání\n2\tLegenda o Laře Dorren; elfské podání\n3\tZaklínač\n4\tGalerie"
    ],
    "h1": [],
    "h2": [
        "Lara Dorren aep Shiadhal",
        "Základní informace",
        "Dodatečné informace",
        "Vztahy",
        "Výskyt",
        "Obsah",
        "Zaklínač",
        "Galerie"
    ],
    "h3": [
        "Hodnost",
        "Profese",
        "Stav",
        "Rasa",
        "Dovednosti",
        "Partner/ka",
        "Potomci",
        "Rodiče",
        "Příbuzní",
        "Ve hře",
        "V knize",
        "Legenda o Laře Dorren; lidské podání",
        "Legenda o Laře Dorren; elfské podání"
    ],
    "content": [
        "Lara Dorren aep Shiadhal\nZákladní informace\nHodnost\nAen Saevherne\nProfese\nČarodějka\n\nVěštkyně\n\nDodatečné informace\nStav\nZesnulá\nRasa\nElfka (Aen Elle)\nDovednosti\nMagie\nVztahy\nPartner/ka\nCregennan z Lód (milenec)\nPotomci\nRiannon (dcera)\nRodiče\nAuberon Muircetach (otec)\n\nShiadhal (matka)\n\nPříbuzní\nAmavet (pravnuk)\n\nAdéla (pravnučka)\nFiona (pravnučka)\nCiri (potomek)\n\nVýskyt\nVe hře\nZaklínač (zmíněna)\n\nZaklínač 3: Divoký hon (zmíněna)\n\nV knize\nČas opovržení\n\nKřest ohněm\nVěž vlaštovky\nPaní jezera\n\nLara Dorren aep Shiadhal byla elfská čarodějka, věštkyně a dcera čistokrevné elfky jménem Shiadhal a Auberona Muircetacha. Byla tak nositelka těch nejlepších elsfkých genů, které měly jí a jejím potomkům zaručit mocné magické schopnosti, krásu a úspěch. Bohužel nezplodila děti s předem vybraným partnerem (byla součástí projektu elfských mágů na vyšlechtění \"superelfů\"), ale vybrala si člověka: Cregennana z Lód, mocného mága, který přišel na Kontinent po Konjunkci sfér. Svazku nikdo nepřál, a tak byl nakonec Cregennan zavražděn a Lara zemřela vyčerpáním někde poblíž Tretogoru v Redanii. Předtím ale proklela královnu Cerro, která její smrt zapříčinila, a kletbou ji přinutila, aby se postarala o její jedinou dceru. Cerro pojmenovala tuto půlelfí dívku Riannon. Lařin gen tedy nevymizel a pod dohledem čarodějů se objevovali další nositelé této tzv. Hen Ichaer – Starší krve. Posledním potomkem Lary Dorren byla Cirilla z Cintry. Lařino tělo bylo posmrtně elfy přeneseno na skryté místo ve skalách, kde bylo pohřbeno.\n\nLara byla údajně nejkrásnější ženou své doby. Byla čistokrevnou elfkou, měla světlé, blonďaté vlasy, zelené oči a měřila asi 170 cm.\n\nObsah\n1\tLegenda o Laře Dorren; lidské podání\n2\tLegenda o Laře Dorren; elfské podání\n3\tZaklínač\n4\tGalerie\nLegenda o Laře Dorren; lidské podání\n“\tKrálovna pravila: „Mne o milost nepros, nýbrž ty, kterým jsi svými čáry ublížila. Mělas odvahu ke zlým činům, měj odvahu i nyní, když se blíží trest. Není v mé moci zbavovati hříchů.“ Na ta slova blýskla elfská vědma zlýma očima a vykřikla: „Má zhouba je nedaleko, královno, leč ani tebe nemine pád. V hodině strašné smrti vzpomeneš na Laru Dorren a její kletbu. Věz, že mé prokletí postihne tebe a tvé potomstvo až do desátého kolena.“ Když však seznala, že v prsou královny bije statečné srdce, přestala záludná elfská čarodějka lát a hrozit a počala jako fena skučet a škemrat o smilování…\t”\n\n\n—str. 241, Křest ohněm\n\nLegenda o Laře Dorren; elfské podání\n“\t…však žádné prosby neobměkčily kamenná srdce Dh’oine, ukrutných lidí. Když Lara Dorren, neprosíc již o lítost pro sebe, leč jen a jen pro své dítě, chytila se dveří kočáru, na rozkaz královny udeřil jeden z katanů mečem a uťal Laře prsty. Té noci za únorových mrazů vydechla Lara naposled, rodíc na návrší dcerušku, kterou ochránila posledním zbytkem tepla, jenž zůstal v jejím zmučeném těle. Bylo to v noci, uprostřed sněhu a ledu, leč na kopci v tu chvíli zapanovalo jaro a rozkvetly kvítky feainnewedd. Do dnešního dne rostou tyto květiny jen na dvou místech: v Dol Blathanna a na návrší, kde skonala nešťastná Lara Dorren aep Siadhal.\t”\n\n\n—str. 241. Křest ohněm\n\nZaklínač\n\nVe hře si Geralt může přečíst dvě verze příběhu Lary: elfskou (Lařin dar) a lidskou (Legenda o Laře Dorren). Ty se shodují s výňatky z knih.\n\nTaké se zdálo, že Alvin by mohl být jedním z Lařiných potomků.\n\nGalerie"
    ]
}