{
    "title": [
        "Magie"
    ],
    "toc": [
        "Obsah\n1\tVe hře Zaklínač\n1.1\tZápisy do Rejstříku:\n1.2\tZdroje\n1.3\tMágové, čarodějky, zaklínači a léčitelé\n1.4\tMagická místa\n1.5\tZnamení\n1.6\tMagické předměty"
    ],
    "h1": [],
    "h2": [
        "Obsah",
        "Ve hře Zaklínač"
    ],
    "h3": [
        "Zápisy do Rejstříku:",
        "Zdroje",
        "Mágové, čarodějky, zaklínači a léčitelé",
        "Magická místa",
        "Znamení",
        "Magické předměty"
    ],
    "content": [
        "Magie hraje klíčovou úlohu ve světě Zaklínače. Vedle zaklínačů ji používají i čarodějové, kněží, druidové a nespočet magických stvoření; napříkad draci a kočky.\n\nObsah\n1\tVe hře Zaklínač\n1.1\tZápisy do Rejstříku:\n1.2\tZdroje\n1.3\tMágové, čarodějky, zaklínači a léčitelé\n1.4\tMagická místa\n1.5\tZnamení\n1.6\tMagické předměty\nVe hře Zaklínač\n\nVe hře Zaklínač, magii nejčastěji používá Geralt ve formě znamení, stejně tak ji používají i ostatní zaklínači a také mágové jako Azar Javed anebo Triss Ranuncul. Existují rovněž místa a předměty s magickými vlastnostmi.\n\nZápisy do Rejstříku:\n\t\tMagie\n\nMagie je umění ovládnutí moci chaosu. Čarodějové vyhledávají talentované děti, jež pak dlouho studují, až se stanou čaroději. Magie je velmi rozsáhlá a obtížná oblast. Vypadá to, že ženy k ní mají silnější predispozice.\n\nMoc zajatá ve formuli kouzla může sloužit k uzdravování, teleportaci, ničení, tvoření iluzí i změně tvaru. Nejslavnější kouzla jsou pojmenována podle svých tvůrců, příkladem budiž Alzurův blesk nebo Krupobití Ranuncul. Díky magii je také možné vytváření magických glyfů a amuletů, jako jsou zaklínačské medailony.\n\nNejjednoduššími zakletími jsou zaklínačská znamení, jednoduchá kouzla povahy kinetické či působící na mysl. K jejich použití stačí soustředěná vůle a gesto dlaní. Seslání znamení je okamžité, proto je zaklínači používají během boje s příšerami.\n\nNa celém světě se rodí děti obdařené magickými schopnostmi. Označují se jako zřídla. Bratrstvo čarodějů takové děti vyhledává a školí je. Výjimečným případem jsou děti, u kterých se vyskytují geny Lary Dorren – jejich magické schopnosti jsou velmi silné. Dokáží cestovat časem a prostorem a uvolňovat čistou energii chaosu. Jejich talenty jsou divoké a neovladatelné. Objevují se pod vlivem stresu nebo silných emocí a překvapují i svého majitele. Historie zná případy, kdy někdo cestoval časem a prostorem pouze za pomoci svých vlastních vrozených schopností.\n\nMágové čerpají moc potřebnou ke kouzlení ze živlů. Nejsilnějším, avšak také nejnebezpečnějším zdrojem moci je oheň. Čarodějové specializující se na magii ohně často získávají velkou moc, ale za tu platí závislostí na živlu ohně, častými popáleninami a občas dokonce smrtí v plamenech. Esence ohně se pro ně stává jistotou, kvůli čemuž se cítí slabší v přítomnosti protikladného živlu vody.\n\nZdroje\nÚvod do magie\nKonjunkce sfér\nKniha mága z věže\nStarší krev\nMágové, čarodějky, zaklínači a léčitelé\nAbigail\nAlvin\nAzar Javed\nBerengar\nStarší druid\n\t\nEskel\nGeralt\nJakub z Aldersbergu\nPaní jezera\nLambert\nLéčitelka z Bahnic\n\t\nFilippa Eilhart\nSavolla\nShani\nTriss Ranuncul\nVesemir\n\n\n\n\nMagická místa\nMísta moci\nKruhy živlů\nAlvarův portál\n\t\nZnamení\nAard\nAxie\nIgni\nQuen\nYrden\n\t\nMagické předměty\nTeleport\nTelekomunikátor\n\nTyto předměty mohou být rovněž magické:\n\nDvoufunkční recirkulátor příměsí a ocelových vláken\nLitanie sv. Řehoře\nMagická formule\nZápisky elfího minstrela"
    ]
}