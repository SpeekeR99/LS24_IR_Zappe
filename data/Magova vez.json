{
    "title": [
        "Mágova věž"
    ],
    "toc": [],
    "h1": [],
    "h2": [],
    "h3": [],
    "content": [
        "Mágova věž je zchátralá a stará budova v severních Blatech, vedle Vizimy. Traduje se, že je prokletá a tvoří roztodivné netvory. Většina místních se tohoto místa straní, když už ne netvorů kolem, tak jako nešťastného místa.\n\n\"Tajemství bran\" pojednávají o příběhu mága, který tuto věž postavil. Aby postavil budovu v bažině, musel si mág podmanit elementy země a podpořit strukturu kouzly. Když se ponořoval do tajemství magie, zahrával si se silou přírody a byl zrazen svou milovanou a stala se katastrofa - magické kataklysma. Mág pošel bídnou smrtí pod troskami a všechny jeho traktáty byly ztraceny pod sutí.\n\n\"Ain Soph Aur\" zase říká, kde najít Sefiroty, s kterými lze tuto magickou věž otevřít a vzít si její tajemství pro sebe. První Sefirot je u moudré osoby, druhý přijde se svobodou. Třetí kamen je v úschově někoho bohatého, ale milosrdná osoba má čtvrtý. Další tři má žena, matka a babka a získat je lze sebeobětováním, pokorou a modlitbou. Osmý je strážen samou smrtí v podzemí. Devátý se získá bojem se strážcem této věže a desátý bude udělen za houževnaté hledaní cesty dovnitř tajemné budovy."
    ]
}