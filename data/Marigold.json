{
    "title": [
        "Marigold"
    ],
    "toc": [
        "Obsah\n1\tSága o Zaklínači\n2\tVe hře Zaklínač\n2.1\tÚkoly\n2.2\tZápisy do Deníku\n3\tZaklínač 3: Divoký Hon\n3.1\tZápisy z deníku\n4\tFilm a seriál\n5\tV jiných jazycích\n6\tZajímavosti"
    ],
    "h1": [],
    "h2": [
        "Julian Alfred Pankratz",
        "Informace",
        "Vztahy",
        "Reálný svět",
        "Obsah",
        "Sága o Zaklínači",
        "Ve hře Zaklínač",
        "Zaklínač 3: Divoký Hon",
        "Film a seriál",
        "V jiných jazycích",
        "Zajímavosti"
    ],
    "h3": [
        "Aka",
        "Tituly",
        "Profese",
        "Partner(ka)",
        "Herec",
        "Výskyt",
        "Úkoly",
        "Zápisy do Deníku",
        "Zápisy z deníku"
    ],
    "content": [
        "\t\t\t\nŽivotopis\tNetflix\t\t\n\n\n\n\nNásledující článek potřebuje ještě hodně práce, aby byl kompletní! Stejně tak mnoho dalších článku.\n\nPokud víte něco o tomto článku či o nějakém jiném více než je již napsáno, neváhejte a editujte. Nevíte jak správně editovat příspěvky a potřebujete poradit? Navštivte detailně zpracovaný manuál, který vás provede základy.\n\n\n\n\nJulian Alfred Pankratz\nMarigold ve videohře Zaklínač\nInformace\nAka\nMarigold\nTituly\nVicehrabě de Lettenhowe\nProfese\nBard\nVztahy\nPartner(ka)\nAnarietta (milenka, dříve)\nVespula (milenka, dříve)\nPriscilla (partnerka, ve hře)\nReálný svět\nHerec\nZbigniew Zamachowski\nJoey Batey\nVýskyt\nSága o Zaklínači\nZaklínač (seriál)\nZaklínač (PC hra)\nZaklínač 2: Vrahové králů\nZaklínač 3: Divoký hon\nZaklínač (Netflix)\nJulian Alfred Pankratz, vicehrabě de Lettenhowe známý spíše jako bard Marigold je jednou z hlavních postav Ságy o Zaklínači, povídek, her a filmových či seriálových zpracování. \n\n“\tVlastním jménem zřejmě Julian Alfred Pankratz, vicehrabě de Lettenhowe - známý především jako autor jedinečné sbírky odlehčené prózy a milostné lyriky Půl století poezie, jedné z mála zachovalých literárních památek Nordlingů z Doby Temna.\t”\n\n\n—Tak by byl pravděpodobně popsán Marigold v Encyklopedii Maximě Mundi pánů Effenberga a Talbota a pokud by mu to někdo prorokoval, pravděpodobně by o tom ihned složil baladu.\n\nJe nejlepším přítelem zaklínače Geralta, pořád neuvěřitelně lehkomyslný a v dobré náladě. Rád popisuje Geraltův život a činy, jež mu slouží za námět komerčně velice úspěšných balad.\n\nObsah\n1\tSága o Zaklínači\n2\tVe hře Zaklínač\n2.1\tÚkoly\n2.2\tZápisy do Deníku\n3\tZaklínač 3: Divoký Hon\n3.1\tZápisy z deníku\n4\tFilm a seriál\n5\tV jiných jazycích\n6\tZajímavosti\nSága o Zaklínači\n\nMarigold studoval sedm svobodných umění na Akademii v Oxenfurtu. Během svého studia si vysloužil pověst lenocha, opilce a idiota, zakončil však s velmi překvapivě vynikajícími výsledky a nastoupil do školy jako učitel. Po roce pak Akademii opustil a vydal se do světa.\n\nČas od času ještě Oxenfurt navštěvuje a dává příležitostné lekce. Během několika let proslul jako jeden z nejlepších bardů v Severních královstvích a jeho nejslavnější baladou se stalo \"Lvíče z Cintry\".\n\nRovněž se mu podařilo dosáhnout pověsti největšího sukničkáře na světě, získal dokonce srdce kněžny Anny Henrietty, vládkyně Toussaintu (odtud však musel pro urážku kněžny uprchnout - Geralt a Ciri jej zachránili z popraviště).\n\nJe velmi pohledný, takže si ho lidé občas dokonce pletou s elfem nebo půlelfem (to se mu málem stalo osudným během Rivského pogromu, kde \"zemřel\" Geralt).\n\nV knihách A. Sapkowského se s Marigoldem setkáváme v Posledním přání, nebo i v dříve vydané Hranici možností a také v rozverné povídce Konec světa.\n\nVe hře Zaklínač\n\nVe hře je Marigold na chlup stejný proutník jako v knize. Pro všechny milé dámy, které potká má připravený úsměv a je víc než ochotný věnovat jim nejen své umění. Skrze své povolání se dostává k množství folklorních vědomostí, které se příležitostně hodí jeho kamarádovi, Geraltovi.\n\nVarování - Spoiler : Následují zásadní informace o ději, které mohou prozradit příběhové zápletky.\n\nV Dějství I Geralt o Marigoldovi jen slyší, potkává ho až v Dějství II na večírku pořádaném Shani. Zde mají možnost si konečně promluvit a hráč se dozvídá více o Geraltově minulosti.\n\nÚkoly\nAlvin\nIdentita\nMarigoldova loutna\nPokerové kostky: falešný hráč\nPřítelkyně ze starých časů\nSvobodní elfové\nV poledním žáru\nZřídlo\nZápisy do Deníku\n\tSlyšel jsem pověsti, že v podhradí přebýval slavný bard a poeta, mistr Marigold.\n\nPotkal jsem Marigolda, který byl zřejmě mým nejlepším přítelem. Marigold je kecal, vtipálek, lenoch a strašlivý děvkař s neuvěřitelným talentem dostat se do pořádných problémů. Je to opravdu talentovaný umělec, ačkoli se vláčí po hospodách a vydělává si občasnými vystoupeními.\n\nMarigold se dostal do problémů, musel jsem mu pomoct. Vše, co jsem o něm dřív slyšel, se ukázalo jako naprostá pravda.\n\nOpravdové přátele poznáš v nouzi. Marigold uprosil Triss, nechal se od ní teleportovat a přidal se ke mně ve vyhnanství ve vísce Bahnice.\n\nZnovu jsem narazil na Marigolda a zdá se mi, že to nebyla náhoda. Buď mi chce Marigold pomoci v pátrání, nebo chce vidět na vlastní oči, jak všechno skončí, aby o tom mohl napsat baladu. Nebo obojí.\n\n\t\nZaklínač 3: Divoký Hon\n\nŽije společne so Zoltanem v Novigradě, kde mají společnou krčmu.\n\nZápisy z deníku\n\nVsadím se, drahý čtenáři, že jsi člověk světa znalý, a představovat ti mou maličkost a roli, kterou jsem sehrál v následujícím příběhu, je tudíž docela zbytečné - ale i tak to učiním, kvůli úplnosti, a pro případ, že pocházíš z nějakého vzdáleného konce světa, kde má osobnost ještě nedosáhla takové proslulosti.\n\nNarozen roku 1229, nadaný básník a trubadúr, absolvent Oxenfurtské akademie, častý účinkující na královských dvorech, nedostižný milovník, kterého obdivují a někdy doslova zbožňují slečny po celém světě, schopný vypravěč a strhující řečník - pohleď na obraz Marigoldův, který občas vystupuje v příbězích těch, jež ho znají.\n\nTento obraz je samozřejmě poněkud barvitější - já osobně sám sebe považuji spíše za pokorného a skromného služebníka Múzy, který za své rozsáhle veledílo vděčí skutečnosti, že jsem a navždy budu blízkým přítelem a stálým společníkem zaklínače Geralta, jehož osudu jsem jako věrný kronikář zasvětil toho psaní.\n\nFilm a seriál\n\nZbigniew Zamachowski v roli barda Marigolda.\n\nVe filmu Zaklínač (polsky Wiedźmin) z roku 2001 a seriálu z roku 2002 hraje Marigolda polský herec Zbigniew Zamachowski, což dle názorů mnoha diváků seriálu tehdy nebyla nejšťastnější volba.\n\nPozději roku 2019 vychází seriál Zaklínač z dílen streamovací služby Netflix a postavu barda Marigolda hraje Joey Batey.\n\nV jiných jazycích\nPolština – Jaskier – Polské (a tudíž originální) jméno barda Marigolda znamená \"pryskyřník\" či \"blatouch\".\nAngličtina – Dandelion – Anglická verze jména barda Marigolda znamená \"pampeliška\", což prý narozdíl od výrazu pro \"pryskyřník\" (tj. Buttercup) zní mužněji.\nNěmčina – Rittersporn\nFrancouzština – Jaskier\nŠpanělština – Jaskier\nRuština – Лютик (Ljutik)\nZajímavosti\nV češtině je polské jméno Marigolda Jaskier přeloženo jako Marigold a Triss Merigold je zde zase Triss Ranuncul."
    ]
}