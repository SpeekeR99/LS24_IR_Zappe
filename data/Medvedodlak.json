{
    "title": [
        "Medvědodlak"
    ],
    "toc": [
        "Obsah\n1\tZaklínač 3: Divoký hon\n1.1\tBestiář\n1.2\tTaktika\n1.3\tSpojené úkoly\n2\tGalerie"
    ],
    "h1": [],
    "h2": [
        "Medvědodlak",
        "Obecný popis",
        "Obsah",
        "Zaklínač 3: Divoký hon",
        "Galerie"
    ],
    "h3": [
        "Další jména",
        "Druh",
        "Bestiář",
        "Taktika",
        "Spojené úkoly"
    ],
    "content": [
        "Medvědodlak\nObecný popis\nDalší jména\nBerserk\nDruh\nTeriantrop\nMědvědodlaci, na Skellige známí spíše jako berserkové, jsou teriantropové, kteří se dokáží proměnit v medvědy či polo-medvědy. Prosluli hlavně na ostrovech, kde se shromažďují do utajené skupiny Vildkaarlů.\n\nLidomedvěd, kterého v bitvě pohltí hněv, se dokáže proměnit do podoby berserka – medvěda. Může se jednat buď o výsledek kletby, nebo o zdědění genu teriantropie. Je všeobecným mýtem, že by se dalo proměnit po kousnutí mědvědodlaka. Na Skellige ale přišli uctívači Svalbloda na způsob, jak se kontrolovaně proměnit v medvědodlaky. Během složitého rituály, ve kterém nechybí lysohlávky, se uctívači nechali sežrat divokými medvědy a stali se z nich horkokrevní válečníci známí jako berserkové. Krveprolití, kterých se uctívači pod vedením jarla Knuta Bezcitného dopouštěli, vedla Ostrovany k zákazu tohoto náboženství a zničení veškerých chrámů tohoto medvědodlačího boha.\n\nObsah\n1\tZaklínač 3: Divoký hon\n1.1\tBestiář\n1.2\tTaktika\n1.3\tSpojené úkoly\n2\tGalerie\nZaklínač 3: Divoký hon\nBestiář\n\nA teď dojez tu polívku, nebo přijde berserk a spolkne tě zaživa. – skelligská matka peskuje své dítě\n\nSkelligské legendy vyprávějí o mužích známých jako berserkové, kteří se proměňují v medvědy, když je přepadne bojová zuřivost. Během toho přijdou o veškeré lidské vnímání a místo rozumu je kupředu žene krvežíznivost, kterou musí ukojit, aby se mohli navrátit do své lidské podoby. Těmto příběhům, ze kterých tuhne krev v žilách, však věří málokdo, dokonce i na Skellige, jehož obyvatelé obvykle berou i ty nejméně pravděpodobné báchorky nesmírně vážně. To znamená buď to, že berserkové jsou pouhým výplodem medovinou nasáklé představivosti, nebo to, že se své schopnosti naučili před ostatními ostrovany skrývat.\n\nBalady skaldů naznačují, že berserka proměněného v žáru bitvy nelze odlišit od skutečného medvěda. Jsou zde pouze maličkosti ve stavbě těla - například tvar jazyka a zubů – které toto tajemství mohou odhalit. Různé popisy jejich zdatnosti v boji je vykreslují jako nezranitelná stvoření, která necítí bolest a jejichž každá rána se zahojí téměř okamžitě.   \n\nPokud tito muži proměnění v šelmy opravdu existují, je možné se domnívat, že stejně jako v případě vlkodlaků a lykantropů je možné je zranit pomocí olejů, vůči kterým jsou tato stvořená náchylná. Ale pakliže máme tyto prastaré písně o skutcích těchto stvoření, o hromadných vraždách a krveprolitích, jež mají na svědomí, brát vážně, můžeme jen doufat, že žádný zaklínač nebude muset tato tvrzení ověřovat na vlastní kůži.\n\nTaktika\n\nKromě rozdílů ve stavbě těla mezi jejich medvědí podobou a opravdovými medvědy není příliš rozdíl, až na to, že jsou mnohem silnější, odolnější a těžší na zabití. Platí na ně znamení Igni. V lidské podobě na ně funguje ocelový meč potřený olejem oběšence, v medvědí formě pak stříbrný meč potřený olejem na prokleté.\n\nSpojené úkoly\nKrálovský gambit\nGalerie\nRituál Vildkaarlů\nUctívač Svalbolda\nMladý berserk v lidské podobě\nMladý berserk v medvědí podobě"
    ]
}