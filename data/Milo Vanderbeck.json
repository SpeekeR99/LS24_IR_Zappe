{
    "title": [
        "Milo Vanderbeck"
    ],
    "toc": [],
    "h1": [],
    "h2": [
        "Milo Vanderbeck",
        "Základní informace",
        "Dodatečné informace",
        "Vztahy",
        "Výskyt",
        "Zaklínač (PC)",
        "Zaklínač 2: Vrahové králů",
        "Poznámky"
    ],
    "h3": [
        "Přezdívka",
        "Profese",
        "Stav",
        "Rasa",
        "Barva vlasů",
        "Příbuzní",
        "Ve hře",
        "V knize"
    ],
    "content": [
        "Milo Vanderbeck\nZákladní informace\nPřezdívka\nRusty\nProfese\nPolní chirurg\nDodatečné informace\nStav\nZesnulý (1269, mor)\nRasa\nPůlčík\nBarva vlasů\nZrzavá\nVztahy\nPříbuzní\nRocco Hildebrandt (švagr)\nVýskyt\nVe hře\nZaklínač (zmíněn)\n\nZaklínač 2: Vrahové králů (zmíněn)\nZaklínač 3: Divoký hon (zmíněn)\n\nV knize\nVěž vlaštovky\n\nPaní jezera\n\n“\tRusty nabral dech, zhluboka vydechl, bez zbytečných komentářů odstoupil od stolu a sklonil se nad zraněným šlechticem. Ruce měl zbrocené krví, zástěru jako řezník.\t”\n\n\n—str. 284, Paní jezera\n\nMilo Venderbeck, taktéž známý jako Rusty – půlčík, chirurg, učitel i přítel Shani. Pracovala pod ním v polní nemocnici během bitvy u Brenny společně s Marti Södergren a Iolou Druhou.\n\nVarování - Spoiler : Následují zásadní informace o ději, které mohou prozradit příběhové zápletky.\n\nZpočátku Milo pochyboval, že má Shani žaludek na všechny odporné operace, které provádí, ale ona se, stejně jako ostatní, osvědčila být mnohem otrlejší a schopná. Milo byl vždy profesionál: ať už na jeho stole ležel žoldák znepřátelené země, vesničan, elf, nebo cokoli jiného, vždy každého ošetřil stejně. To dokázal i vojákovi, který se ho snažil přesvědčit, aby se přednostně postaral o hraběte Daniela Etcheverryho, když odmítl jeho požadavek se slovy, že hrabě bude muset počkat jako zbytek raněných.\n\n“\t„Nezáleží na tom,“ strčil Rusty opět kleště do rány, „jestli ten, co z něj právě tahám kus železa, je nevolník nebo aristokrat. Teď leží na mém stole. A na mém stole je i žebrák roven knížeti!“\t”\n\n\n—str. 283, Paní jezera\n\nO rok později se objevil s Iolou v Mariboru, kde léčil nakažené Ránou Catriony – morem, i když lék neexistoval. Bohužel se oba nakazili a brzy poté skonali.\n\nZaklínač (PC)\n\nShani na něj v konverzaci s Geraltem odkazuje poměrně často. Dokonce mu prozradí i okolnosti jeho smrti. Také je nepřímo zmíněn sestřičkou v nemocnici v Lebiodě. Obě citují Zrzka \"Sešij červené s červeným, žluté se žlutým, bílé s bílým. Určitě to bude v pořádku\" .\n\nV rozšířené verzi hry byla i tato verze pořekadla změněna na \"Sešij červené s červeným, šedé s šedým, bílé s bílým. Určitě to bude v pořádku.\"\n\nZaklínač 2: Vrahové králů\n\nMůžeme zde najít jeho knihu \"Zárodky Patomorfologie\".\n\nPoznámky\n\"Sešij červené s červeným, žluté se žlutým, bílé s bílým. Určitě to bude v pořádku\" zaslechneme několikrát během her. Toto rčení se stalo i Shaniným nejproslulejším vtipem, když působila jako emeritní děkanka na Oxenfurtské univerzitě.\nV Zaklínači 3 najdeme i gwentovou kartu s tímto popiskem.\nV Zaklínači 3 je tato hláška také zopakována medikem v oxenfurtské márnici."
    ]
}