{
    "title": [
        "Mozaïk"
    ],
    "toc": [],
    "h1": [],
    "h2": [
        "Mozaïk",
        "Základní informace",
        "Dodatečné informace",
        "Vztahy",
        "Výskyt",
        "Život"
    ],
    "h3": [
        "Přezdívka",
        "Profese",
        "Rasa",
        "Dovednosti",
        "Partner/ka",
        "Ostatní",
        "V knize"
    ],
    "content": [
        "Mozaïk\nPodoba\nGwentová karta\nZákladní informace\nPřezdívka\nMozaïk\nProfese\nČarodějka\nDodatečné informace\nRasa\nČlověk\nDovednosti\nMagie\nVztahy\nPartner/ka\nGeralt z Rivie (po krátkou dobu milenec)\nOstatní\nLytta Neyd (učitelka)\nVýskyt\nV knize\nBouřková sezóna\nAïk, známější spíše jako Mozaïk, byla mladá adeptka magie, která se učila pod dohledem čarodějky Lytty Neyd v Keracku v roce 1245. Ke své přezdívce přišla již v prvním semestru v Arethuse, kde studovala, měla totiž na tváři stopy ztráty pigmentace kůže. Tyto vady jí byly odstraněny po prvním semestru, přezdívka ji však již zůstala. Zprvu pro ni byla tato přezdívka ponižující, ovšem časem si zvykla, a dokonce se jí zalíbila. Nosila precizně uhlazené vlasy.\n\nŽivot\n\nGeralt z Rivie s ní často během svého pobytu v Keracku flirtoval, aby naštval Lyttu, což později vedlo k tomu, že čarodějka své studentce zmrzačila ze žárlivosti ruku – otočila jí zápěstím tak, že ho měla naopak. Na přání Geralta ji ruku ovšem zase uzdravila. Po veliké bouři, která zasáhla Kerack, se rozhodla zůstat s Geraltem, a opustila tak svou učitelku Lyttu, byť jí to bylo zakázáno. Jejich vztah však nevydržel dlouho a po několika týdnech ji Geralt opustil. Zanechal jí po sobě však dopis, ve kterém ji žádal, aby se vrátila ke své učitelce a pokračovala ve studiu magie.\n\nKorál ji přijala, ale přesto jí při každé příležitosti posměšně připomínala, že ji Geralt opustil. Výsměch si neodpustila ani před Yennefer, dlouholetou milenkou zaklínače, která přijela Lyttu navštívit. Ta však omylem odhalila něco, co posměvačnou čarodějku umlčelo: Mozaïk své učitelce totiž zatajila, že nebýt Geraltova dopisu, nikdy by se k ní bývala nevrátila. Nelze říct, jak se Lytta zachovala ke své chráněnce později, v ten moment byla ale značně vyvedená z míry."
    ]
}