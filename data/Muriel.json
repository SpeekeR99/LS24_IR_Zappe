{
    "title": [
        "Muriel"
    ],
    "toc": [],
    "h1": [],
    "h2": [
        "Muriel",
        "Základní informace",
        "Dodatečné informace",
        "Vztahy",
        "Životopis",
        "Zaklínač 3: Divoký hon"
    ],
    "h3": [
        "Titul",
        "Přezdívka",
        "Stav",
        "Rasa",
        "Národnost",
        "Partner/ka",
        "Potomci",
        "Rodiče",
        "Příbuzní",
        "Kniha Veselé příhody Neposedné Nanynky"
    ],
    "content": [
        "Muriel\nZákladní informace\nTitul\nHraběnka Kameny\n\nHraběnka Garramone\nHraběnka de Ruyter\n\nPřezdívka\nMiláček\n\nKrásnooká\nProstopášnice\nNeposedná Nanynka (ve hrách)\n\nDodatečné informace\nStav\nZesnulá\nRasa\nČlověk\nNárodnost\n Temerie\nVztahy\nPartner/ka\nRobert z Garramone (první, zesnulý manžel)\n\nHrabě Ruyter (druhý manžel)\n\nPotomci\nRobert II z Garramone\n\nAdalia\nJolanta de Ruyter\nJulie de Ruyter\nJoanna de Ruyter\n\nRodiče\nAnna Kameny\n\nRoger Kameny (údajný otec)\nAmavet (biologický otec)\n\nPříbuzní\nCrispin (bratr)\n\nCiri (pra-pra-pravnučka)Daniel Etcheverry (pra-pra-pravnuk)\n\nMuriel, přezdívaná Miláček, Krásnooká a nakonec Prostopášnice, se narodila r. 1186. Její matkou byla hraběnka Anna Kameny, jejím otcem nejspíše temerský princ Amavet. Měla dvojče, bratra Crispina.\n\nŽivotopis\n\nKvůli tomu, že se ona a její bratr ve skutečnosti narodili jako nemanželské děti, musela jejich matka bojovat za to, aby jim bylo dovoleno zdědit titul a majetek Rogera Kamenyho. Prošla třemi soudy, aby dokázala, že Amavet ve skutečnosti jejich otcem není, a její děti tak zdědili titul a majetek hraběte. Na rozdíl od svého bratra Muriel nenaléhala, aby se o ní mluvilo jako o potomkovi Amaveta. Čarodějky ale znají pravdu, protože po svém otci zdědila aktivátor Lařina genu.\n\nJejí bohatství a krása jí zajistily manžela bez větších nesnází i přes pomluvy, které se šířily o jejím původu. V 17 letech se vdala za Roberta z Garramone, později se jim narodila dcerka Adalia (matka Calanthé, babička Pavetty a prababička Ciri a Daniela Etcheverryho) a syn Robert II. Ve 24 letech ovdověla, když jejího manžela zabili v bitvě s Aedirnem. Jejím druhým manželem byl hrabě de Ruyter. Stala se tak hraběnkou de Ruyter a povila mu 3 dcery: Jolantu, Julii a Joannu. Umřela ve svých 64 letech.\n\n“\t„Nositelem genu byl Amavet. Přesto experiment pokračoval. Anna Kameny, kvůli níž přišli o život jak milenec, tak manžel, ještě v době smutku povila blížence. Chlapce a děvčátko. Otcem byl nepochybně Amavet, protože u děvčátka jsme nalezli Lařin gen. Dostalo jméno Muriel.“\n\n„Muriel Prostopášnice?“ podivila se Sheala.\n„Až později,“ usmála se Francesca. „Nejprve Muriel Miláček. Byla opravdu roztomilé, sladké dítě. Už ve čtrnácti letech jí přezdívali Muriel Krásnooká. Nemálo mužů v těch krásných očích utonulo. Nakonec ji provdali za Roberta hraběte Garramone.“\n\n\t”\n\n\n—str. 278, Křest ohněm\n\nZaklínač 3: Divoký hon\n\nHlavní postava tohoto příběhu se v angličtině jmenuje Muriel the Lovely Harlot (česky Neposedná Nanynka), což je pouze přesnější překlad polského Muriel Piękną Łotrzycą. Česky by se to dalo přeložit jako Líbezná nevěstka, ve hrách se tedy ale jedná o nepřesný překlad u obou verzích.\n\nKniha Veselé příhody Neposedné Nanynky\n\nPři jedné příležitosti se Nanynka vydala na výpravu za svou tetičkou v Mariboru ve společnosti své vychovatelky. Cesta je vedla lesem a v tomto lese žila banda zlotřilých zbojníků. Tuto nechvalně proslulou skupinu vedl Flynn Šelm a ani všichni královi muži ho nedokázali přivést před spravedlnost. Žel, Nanynka měla takové neštěstí, že se tito zbojníci rozhodli zaútočit na její vůz.\n\nNanynčina vychovatelka byla stará, slepá a hluchá. Nevzbudila se, ani když jim před kočár spadl strom, až to hlasitě zadunělo, ani když zbojníci sváděli zuřivou bitvu se strážemi. Když Flynn vyrval svými svalnatými pažemi dveře od kočáru a vkročil dovnitř, Nanynka musela čelit nebezpečenství sama. \"Dopřej našemu hostu pohodlí, mladá dámo,\" zamumlala vychovatelka ze spaní. Nanynka její pokyny bez zdráhání uposlechla."
    ]
}