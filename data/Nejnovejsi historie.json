{
    "title": [
        "Nejnovější historie"
    ],
    "toc": [],
    "h1": [],
    "h2": [
        "Zápisy do Deníku",
        "Cena",
        "Poznámky"
    ],
    "h3": [],
    "content": [
        "\tNejnovější historie\nAnonym\n\nKoncept maršála Coehoorna selhal, jeho obchvatný manévr zastavila hrdinská wyzimská pěchota pod velením vévody Branibora, avšak za své hrdinství zaplatila krví. Zatímco Wyzimští kladli zuřivý odpor, levé křídlo Nilfgaardu se rozpadlo - část vojska se pustila na útěk, jiní se seskupili do malých hloučků, snažíce se v obklíčení ubránit. Brzy se to samé přihodilo i na pravém křídle, kde zuřivost trpaslíků a kondotiérů zastavila a následně zvrátila hybný moment nilgaardské armády. Po celé frontě se nesl velký křik triumfu a do srdcí královských rytířů vstoupila nová síla. Naopak bojový duch Nilfgaardských opadl, ruce jim zemdlely a naši je začali stínat jako obilí.\n\nPolní maršál Menno Coehoorn pochopil, že bitvu prohrál, když viděl, jak se kolem něj rozpadají celé brigády.\n\n\nV tu chvíli k němu přiběhli oficírové a rytíři, přivádějíce mu čerstvého koně, volajíce, aby si zachránil svůj život. Však v hrudi nilfgaardského maršála bilo odvážné srdce. \"Nehodí se,\" zvolal a odstrčil podávané opratě. \"Nehodí se, abych jako zbabělec z pole utíkal, z pole, na kterém pod mým velením tolik dobrých mužů položilo život za císaře.\"\n\nZápisy do Deníku\n\nRejstřík: Historie\n\nCena\n Nákup\tProdej\n40  \t8  \n\n\n\n\nPoznámky\nKe koupi v Podhradí (antikvarista) a v Chrámové čtvrti.\nDále k nalezení v domě u Harena Brogga.\nlíčí bitvu u Brenny, ovšem se značnou nadsázkou (viz Marigold v Epilogu hry)."
    ]
}