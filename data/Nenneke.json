{
    "title": [
        "Nenneke"
    ],
    "toc": [],
    "h1": [],
    "h2": [
        "Nenneke",
        "Informace",
        "Reálný svět"
    ],
    "h3": [
        "Tituly",
        "Profese",
        "Výskyt"
    ],
    "content": [
        "Nenneke\nInformace\nTituly\nKněžka Melitelé\n\nPředstavená kláštera v Ellanderu\n\nProfese\nKněžka\nReálný svět\nVýskyt\nSága o Zaklínači\nNenneke je kněžka bohyně Melitelé a neopominutelná představená jejího kláštera v Ellanderu.\n\nGeralta zná od malička, s Marigoldem se škorpí a několikrát se setkala i s Yennefer.\n\nKněžka je příjemná, dalo by si říci: \"mateřská\", ale oslovení \"Matko\" kategoricky odmítá. Nenneke však vystupovala jako matka i na svatebním obřadu Geralta a Yennefer v epilogu knihy Meč osudu.\n\nVěhlas získala především jako léčitelka; její bylinné zahrady jsou vyhlášené ještě daleko za hranicemi Temerie a nachází se v nich mnoho rostlin jinde už se nevyskytujících. Žena knížete Herewarda, Ermellia si od Nenneke nechala vyrobit nějaká afrodisiaka.\n\nKdyž se kníže spolu s Řádem bílé růže pokoušel vystrnadit Geralta z Ellanderu, bránila ho řka, že na území kláštera nemá kníže žádnou pravomoc a zaklínač si tam může zůstat, jak dlouho chce.\n\nNejvíce figuruje v povídce \"Hlas rozumu\", příběhu proplétajícím se celou sbírkou povídek Poslední přání."
    ]
}