{
    "title": [
        "Nimue"
    ],
    "toc": [],
    "h1": [],
    "h2": [
        "Nimue verch Wledyr ap Gwyn",
        "Základní informace",
        "Dodatečné informace",
        "Vztahy",
        "Výskyt",
        "Život",
        "Zajímavosti"
    ],
    "h3": [
        "Přezdívka",
        "Profese",
        "Národnost",
        "Partner/ka",
        "Rodiče",
        "Příbuzní",
        "V knize",
        "V Bouřkové sezóně"
    ],
    "content": [
        "Nimue verch Wledyr ap Gwyn\nNimue s bělovlasým zaklínačem\nZákladní informace\nPřezdívka\nPaní jezera\n\nLokýtek\n\nProfese\nČarodějka\nDodatečné informace\nNárodnost\nČlověk\nVztahy\nPartner/ka\nKrál Rybář\nRodiče\nWledyr (otec)\nPříbuzní\nOrla (sestra)\n\nDalší sestry\n\nVýskyt\nV knize\nKřest ohněm\n\nPaní jezera\nBouřková sezóna\n\n“\tByla malá a drobná, ne vyšší než pět stop. Condwiramurs zaslechla něco o tom, že v dětství jí říkali Lokýtek, a nyní poznala, že to byla přiléhavá přezdívka. Ovšem bylo jí jasné, že dobře půl století si malou čarodějku takto nikdo nedovolil nazvat.\t”\n\n\n—str. 24, Condwiramurs Tilly o Nimue, Paní jezera\n\nNimue verch Wledyr ap Gwyn, také zvaná Paní jezera, byla čarodějkou žijící ve 14. století. Pomocí magie se jí podařilo pomoci Ciri nalézt cestu na hrad Stygga v roce 1268.\n\nŽivot\n\nNimue se narodila někdy v polovině 14. století a vyrůstala spolu se svými sestrami ve vesnici Wyrwa, malé vesničce na břehu řeky Jarugy. Jako malá se často přidávala k ostatním dětem, když potulný vypravěč Pohvizd začal o dávných příbězích, mimo jiné i právě těch o Geraltovi, Yennefer a Ciri. Jí a její sestře Orle se obzvláště zalíbily příběhy o lásce mezi zaklínačem a čarodějkou. Právě kvůli těmto povídkám se Nimue rozhodla stát se čarodějkou, nebo alespoň lukostřelkyní jako Milwa. Jejímu snu se ale ostatní vesničané vysmívali, mnozí z nich by raději viděli, jak se vdá a otěhotní hned, jak to půjde.\n\nV Bouřkové sezóně\n\nOna ale na svém snu zatvrzele trvala, a proto se roku 1373 vydala na cestu přes půl světa do Arethusy. Na své výpravě potkala v Sojčím lese bělovlasého zaklínače, který ji zachránil před jistou smrtí ve spárech monstra očíslovaného jako IDR UL Ex IX 0008 BETA. Pokud Nimuin zájem o dávné příběhy během let opadal, po tomto setkání s tajemným mužem v ní znovu vzplálo nadšení objevit nejasná místa Cirillina života.\n\nPozději, po vystudování magické akademie (nelze říci, zda šlo o Arethusu) ve své věži shromažďuje obrazy, knihy i výpisky, které zachycují životy všech, kteří přišli se Ciri do kontaktu. Hodlala odkrýt každou nejasnost nebo skulinu ve starých skazkách a najít úplnou pravdu o Ciri. K tomuto ambicióznímu cíli si dokonce najala asistentku, mladou snílku Condwiramurs Tilly, která jí pomáhala svými schopnostmi snění a svou znalostí starých balad a zpěvů. Ve věži s ní kromě Condwiramurs žil také její milenec.\n\nNimue par Robert Łada.jpg\nPodoba Nimue\nZajímavosti\nNimue je jméno, které se objevuje hned několikrát v legendách o králi Artuši. Jmenovala se tak Paní jezera, který Artušovi předala meč Excalibur; žena, která dovezla umírajícího krále do Avalonu; žena, která se postarala o mladého Lancelota; čarodějka, která svedla a zajala Merlina.\nVe všech případech je Nimue spíše mytologická postava jako nymfa či nereida než člověk.\nJejí jméno lze přeložit z velštiny jako Nimue, dcera Wledyra, syna Gwyna. Zajímavé je, že Gwyn app Nudd je ve velšské mytologii král divokého honu."
    ]
}