{
    "title": [
        "Ocwist"
    ],
    "toc": [],
    "h1": [],
    "h2": [
        "Ocwist",
        "Základní informace",
        "Dodatečné informace",
        "Výskyt",
        "Životopis",
        "Osobnost",
        "Poznámky"
    ],
    "h3": [
        "Přezdívka",
        "Věk",
        "Rasa",
        "Dovednosti",
        "V knize"
    ],
    "content": [
        "Ocwist\nZákladní informace\nPřezdívka\nZírající oko\n\nTrajanův zabiják\nNičitel\nPrďola (v dětství)\n\nDodatečné informace\nVěk\nÚdajně kolem miliónu let\nRasa\nDrak\n\nČervený drak\n\nDovednosti\nOhnivý dech\nVýskyt\nV knize\nMeč osudu\nOcwist (po trpaslicku „zírající oko“) byl legendární červený drak z Křišťálové hory, kterého prý skolil Yarpen Zigrin a jeho banda šesti trpaslíků. Ještě legendárnější byl ale jeho poklad. Ocwist trpěl albinismem, proto je jeho zbarvení bílé.\n\nŽivotopis\n\nOcwist byl velmi starý, a to i na draka. Podle pověstí mu mohlo být přes milón let. Během svého dlouholetého života shromáždil poklad nevyčíslitelné hodnoty, tradovalo se, že skrývá safíry nevídaných barev a diamanty velké jako třešně. Všechno své bohatství prý uschoval v hlubokých, podzemních ruinách. Přezdívalo se mi „Ničitel“ a zabil člověka jménem Trajan.\n\nOsobnost\n\nKdyž byl ještě dráčetem, dělali si z něj jeho kamarádi srandu a říkali mu „prďola“, což nebyla tak úplně pravda. Přesto se kvůli tomuto dětskému strachu odmítal bavit s kýmkoli vyšším, nebo i jen o málo nižším, než byl on sám. Kvůli jeho špatnému sluchu se naštval kdykoli zaslechl slovo „malý“ nebo jakoukoli zdrobnělinu, protože se domýšlel, že jsou mířeny na něj.\n\nPřesto byl velmi laskavý. Vyžíval se v inteligentních debatách, i když už mu to nemyslelo jako zamlada. Demence a sociální izolovanost způsobily, že i goblinové, kteří ho přišli jednou každých padesát let navštívit, mu připadali jako osvícení mudrcové. Ve své jeskyni choval houf myší, o které se staral a povídal si s nimi, když nebyl nablízku nikdo chytřejší. Pro ty nejzajímavější z debatérů měl přichystaný kus svého pokladu.\n\nZa slunečních dnů se rád vyhříval na sluníčku, dokázal prospat celé dny a zvedal se jen kvůli občasným svačinkám. Také měl rád dlouhé procházky, večeře při svíčkách a trávení nocí ve svém brlohu za vyprávění svých mladických bujarých příběhů myším.\n\nPoznámky\nOcwist je zmíněn v krátkém příběhu Hranice možností v knize Meč osudu.\nPodle Marigolda existuje balada o tom, jak Yarpen statečně skolil Ocwista. Ale protože se nejedná o jeho vlastní dílo, považuje ji za nudnou a mizerně sepsanou.\nV papírové hře na hrdiny Oko Yrrhedesa je naznačeno, že Ocwistova demence je tak pokročilá, že ho hráči mohou přesvědčit, že jsou právoplatnými majiteli pokladu a Ocwist jim ho s potěšením vydá. To by mohlo znamenat, že Yarpen draka nutně nezabil, ale pouze oklamal."
    ]
}