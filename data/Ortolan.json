{
    "title": [
        "Ortolan"
    ],
    "toc": [],
    "h1": [],
    "h2": [
        "Ortolan",
        "Základní informace",
        "Dodatečné informace",
        "Vztahy",
        "Výskyt",
        "Život"
    ],
    "h3": [
        "Hodnost",
        "Frakce",
        "Profese",
        "Stav",
        "Rasa",
        "Barva vlasů",
        "Dovednosti",
        "Partner/ka",
        "V knize"
    ],
    "content": [
        "Ortolan\nZákladní informace\nHodnost\nArcimistr (Velmistr)\nFrakce\nHrad Rissberg\nProfese\nČaroděj\n\nVynálezce\n\nDodatečné informace\nStav\nZesnulý (mrtvice)\nRasa\nČlověk\nBarva vlasů\nŠedé\nDovednosti\nMagie\nVztahy\nPartner/ka\nSorel Degerlund (milenec)\nVýskyt\nV knize\nBouřková sezóna\nArcimistr Ortolan byl legendami ověnčený čaroděj, který vedl experimenty na hradě Rissberg.\n\nŽivot\n\nPatřil mezi nejstarší a nejproslulejší čaroděje, dokonce stál za vynálezem lektvaru na zpomalení stárnutí. Ten mu sice značně prodloužil život, nemohl mu ale vrátit ztracené mládí – Ortolan ho totiž vynalezl už ve velmi pokročilém věku. Ačkoli chtěl čaroděj lektvar rozšířit mezi obyčejné lidi, byl oklamán Bratrstvem, které si formuli ponechalo v utajení, a Ortolanovi tvrdilo, že celé lidstvo nestárne a je tak navýsost šťastné.\n\n“\tJeho posedlostí byla popularizace magie. Na rozdíl od valné většiny čarodějů zastával názor, že užitek a výhody plynoucí z nadpřirozené moci mají být společným majetkem sloužícím ke zvyšování obecného blahobytu, pokroku a štěstí. Každý člověk, hlásal Ortolan, má mít zaručen bezplatný přístup k magickým lékům a elixírům. Čarodějné amulety, talismany a artefakty mají být dostupné každému, a zadarmo. K výsadám každého člověka mají patřit telepatie, telekineze, teleportace a telekomunikace.\t”\n\n\n—str. 106, Bouřková sezóna\n\nKromě tohoto také ale vynalezl recept na regeneraci očí a celou řadu zbraní. Věřil, že jediný způsob, jak lidstvo uchránit před válkou, bylo ho vyděsit strašnými zbraněmi – čím smrtelnější zbraň, tím jistější mír. A protože Ortolan nikdy nebral zřetel na námitky, rozhodlo se Bratrstvo mezi jeho tým vynálezců ukrýt několik vyčkávajících záškodníků, kteří by případně nebezpečné vynálezy odstranili již v počátku. Tak se stalo, že většina jeho prototypů nikdy neopustila zdi Rissbergu. Jednou výjimkou byl ale například nechvalně známý kulomet, zařízení na způsob telekinetické kuše s objemnou schránkou na olověné kule. Jak jméno napovídá, zbraň dokázala vypálit několik kulí za minuti. Prototyp byl vyzkoušen v menší potyčce, ale nikdy se nedostal k širšímu užití kvůli nízké přesnosti.\n\nOrtolan se u Bratrstva přimlouval za Geralta a Yennefer a býval k zaklínačovi vždy přátelský, dokud se nedozvěděl, že zaklínač skolil nestvůru IDR UL Ex IX 0012 BETA, výsledek genetického inženýrství mága Idarrana, vyhoštěného čaroděje, kterého ale Ortolan nesmírně obdivoval.\n\nPoradil Sorelovi, jak dostat Geralta do pasti, aby mohl vést experiment na jeho očích. Nehodlal ho ale zabít, protože by nechtěl ublížit “malé Yennefer”. Starý čaroděj by Geraltovi vrátil zrak hned, jak by dovedl svůj proces regenerace očí k dokonalosti.\n\nUmřel na mrtvici, když se dozvěděl o Sorelově smrti. Oficiální prohlášení však znělo, že umřel na otravu hnojivem, které zrovna vyvíjel. \n\n“\t\"Byl už hodně starý, dlouhá léta trpěl hypertenzí a nebylo žádným tajemstvím, že byl závislý na fisstechu. Fisstech a vysoký krevní tlak, to je výbušná směsice.\"\t”\n\n\n—str. 254, Bouřková sezóna"
    ]
}