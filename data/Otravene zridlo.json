{
    "title": [
        "Otrávené zřídlo"
    ],
    "toc": [],
    "h1": [],
    "h2": [],
    "h3": [],
    "content": [
        "Otrávené zřídlo je kniha od Tissaiji de Vries. Zabývá se v ní otázkou, zda se mágové mohou se svou mocí narodit a zda by se měli množit.\n\n“\tTissaia de Vries:\n\nOtrávené zřídlo.\nČarodějem se nikdo nerodí. Stále víme příliš málo o genetice a mechanismech dědičnosti. Příliš málo času a prostředků věnujeme na výzkum. Žel, pokusy o dědičné přenášeni magických schopností můžeme sledovat neustále, způsobem, takříkajíc, samovolným. Výsledky pak lze poměrně často spatřit v městských stokách či pod schodišti chrámů. Setkáváme se s idioty a kataleptiky, slintajícími a pomočujícími se proroky, s pomatenými vesnickými věštkyněmi a divotvůrci, s dementy, jejichž mozky zdegenerovala zděděná, leč nekontrolovaná Moc. Tito idioti a kreténky mohou mít potomstvo, mohou mu předávat své schopnosti a degenerovat dál a dál. Je někdo schopen předvídat a odhadnout, jak by mohl vypadat poslední článek tohoto řetězu? Většina z nás, mágů, pozbývá schopnost prokreace v důsledku somatických poruch a změn činnosti hypofýzy. Přesto někteří – či spíše některé – ovládnou tajemství magie, aniž ztrácejí schopnost rozmnožování. Mohou počít i porodit – a mají troufalost považovat to za štěstí a požehnáni. Avšak já opakuji, čarodějem se nikdo nerodí a nikdo se jako čaroděj narodit nesmí! Vědoma si závažnosti toho, co nyní napíšu, odpovídám na dotaz položený na Konventu v Cidaris. Odpovídám jednoznačně a kategoricky. Každá z nás se musí rozhodnout, čím chce být – čarodějkou anebo matkou. Je bezpodmínečně nutné sterilizovat všechny mladé adeptky. Bez výjimky.\n\n\t”\n\n\n—str. 211, Krev elfů"
    ]
}