{
    "title": [
        "Paměť meče"
    ],
    "toc": [
        "Obsah\n1\tNávod\n2\tPoznámky\n3\tFáze\n3.1\tMeč u Talara\n3.2\tZáhadný vlastník\n3.3\tHráč v kostky\n3.4\tZahradník\n3.5\tShani\n3.6\tZoltan\n3.7\tPosouzení"
    ],
    "h1": [],
    "h2": [
        "Paměť meče",
        "Popis",
        "Obsah",
        "Návod",
        "Poznámky",
        "Fáze"
    ],
    "h3": [
        "Akt(y)",
        "Zadavatel",
        "Lokace",
        "Postavy",
        "Monstra",
        "Odměna",
        "Související\núkoly",
        "ID",
        "Posouzení"
    ],
    "content": [
        "Paměť meče\nPopis\nAkt(y)\nAkt II\nZadavatel\nobdrží stříbrný meč od Šémka\nLokace\nChrámová čtvrť\nPostavy\nŠémko\nTalar\nZahradník\nShani\nZoltan\nMonstra\nVelký kurolišek\nOdměna\n + 2000 XP\nSouvisející\núkoly\nNestvůra ve stokách\nÚtěk z vězení\nID\nq2122_slvswd\n\nGeralt získá na začátku II. Kapitoly stříbrný meč pro boj s Kuroliškem. Protože tyto meče nosí výhradně zaklínači, vydá se hledat původ tohoto meče. První zastávkou je překupník Talar, kterému meč zabavila městská stráž.\n\nVarování - Spoiler : Následují zásadní informace o ději, které mohou prozradit příběhové zápletky.\nObsah\n1\tNávod\n2\tPoznámky\n3\tFáze\n3.1\tMeč u Talara\n3.2\tZáhadný vlastník\n3.3\tHráč v kostky\n3.4\tZahradník\n3.5\tShani\n3.6\tZoltan\n3.7\tPosouzení\nNávod\n\nÚkol počíná ve stejné chvíli jako Útěk z vězení. Pro pokročení v úkolu je nutné sejít do stok, zabít kuroliška, vylézt ze stok a namířit si to k domu Talara, který je hned vedle Vězení.\n\nOd Talara se dozví, že meč nepatřil zaklínačovi Berengarovi, jehož jméno visí ve vzduchu už od počátku hry a jak se také Geralt původně domýšlel. Meč prý Talar koupil od místního přeborníka ve hře v kostky. Hráč sedává v hostinci U Chlupatého medvěda, a také se tam zaklínač vydá.\n\nV hostinci vyzpovídá Hráče, načež ten mu řekne, že meč vyhrál v kostkách od Zahradníka. Pošle zaklínače za ním k lazaretu sv. Lebedy. Lazaret se nachází ve středu Chrámové čtvrti.\n\nZahradník Geraltovi poví, že meč mu před pěti předal umírající zaklínač Coen v bitvě u Brenny. Zahradník mu tehdy slíbil, že meč dostane do rukou další zaklínač. Po nějaké době ho čekání omrzelo a tak s ním zahazardoval, načež ho prohrál v kostkách s Hráčem. Řekne zaklínači, že Coena dobře znala medička Shani.\n\nShani Geralt najde v jejím příbytku, hned vedle Aeskulapovy hole – sochy, vyobrazující hada na holi. Shani Geraltovi řekne, že Coena znala a že ji zemřel na pracovním stole v bitvě u Brenny, kde pracovala jako medička. O mečích však nic neví a tak pošle Geralta za Zoltanem Chivayem, který mu může říct víc.\n\nÚkol končí dialogem se Zoltanem, který meč okem změří a kriticky ohodnotí jako slušný zaklínačský meč, jehož runám hovno rozumí.\n\nPoznámky\nHráč kostek se v hostinci zdržuje přes den, zpravidla od 7:00 do 18:00 (s tím, že pokud Geralt vstoupí do hospody nebo medituje uvnitř Hospody v 18:00, Hráč tam už nebude).\nDomluva s Babkou, u které Shani pobývá je poněkud ošemetná. Někdy ji lze uplatit šálou, jindy penězi, jídlem. Dá se s ní i opít, ale ve většině případů Geralta eventuelně prohlásí za příliš ožralého a řekne mu ať vypadne. Jsou však dialogy, ve kterých Geralta pošle za Shani i bez úplatku.\nZoltan se pohybuje mezi Vivaldiho domem a krčmou U Chlupatého medvěda.\nFáze\nMeč u Talara\n\nŠémko se podřekl, že u Talara se našel stříbrný meč. Kde ho ten překupník mohl sebrat? Hned, jak to tu skončím, musím za ním zajít.\n\nMusím zajít za Talarem a zeptat se ho na stříbrný meč.\nZáhadný vlastník\n\nMůj stříbrný meč nepatřil Berengarovi. Zajímalo by mě, jak se dostal do Wyzimy. Snad to z Talara nějak vymámím.\n\nMusím od Talara vyzvědět, jak se stříbrný meč dostal do Wyzimy.\nHráč v kostky\n\nTalar koupil meč od nějakého známého hráče v kostky v hospodě U Chlupatého medvěda. Musím tam zajít a s tím chlápkem si promluvit.\n\nMusím zajít do hospody U Chlupatého medvěda a porozprávět si s hazardním hráčem.\nZahradník\n\nTen šejdíř mi sdělil pár zajímavých informací. Vyhrál ten meč na zahradníkovi, co pracuje ve špitále sv. Lebedy.\n\nMám si promluvit se zahradníkem u lazaretu sv. Lebedy.\nShani\n\nHovořil jsem se zahradníkem. Prý ten meč našel po bitvě u Brenny. Zajímavé. Shani se této bitvy účastnila taky, jako medička. Snad se od ní dozvím něco víc.\n\nMusím si o meči promluvit se Shani.\nZoltan\n\nShani mi vyprávěla o Coenovi, zaklínači, jehož jsem znal a který zahynul právě v bitvě u Brenny. O samotném meči bych si prý měl promluvit se Zoltanem, ten se v takových věcech vyzná nejlíp.\n\nMěl bych si promluvit se Zoltanem, ten se v takových věcech vyzná nejlíp.\nPosouzení\n\nZoltan můj stříbrný meč prohlédl okem odborníka. Je prý prvotřídní kvality. Nefalšovaný zaklínačský meč, který má svou vlastní historii – ideální pro hrdinu.\n\nMá čepel je pravý zaklínačský meč prvotřídní kvality."
    ]
}