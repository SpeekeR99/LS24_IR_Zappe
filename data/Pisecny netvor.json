{
    "title": [
        "Písečný netvor"
    ],
    "toc": [],
    "h1": [],
    "h2": [],
    "h3": [],
    "content": [
        "Gwent custom card\n\nPíseční netvoři jsou blíže neurčené, jedovaté bytosti obývající poušť Korath.\n\n“\tNetvor byl špinavě šedý, baňatý a nafouklý jako krví nasátá veš, články jeho tlustého trupu pokrýval rídký, štětinatý porost. Nohy nebylo vidět, zato klepeta byla stejně dlouhá jako on sám.\t”\n\n\n—str. 201, Čas opovržení\n\nLoví podobně jako mravkolvi – zahrabou se do písku, čímž vytvoří trychtýř, kam se nepozorná kořist sveze. Když kořist do pasti spadne, netvor z ní pak vysaje veškeré tekutiny. Jakmile je kořist jednou uvězněná v nálevce, jsou extrémně nebezpeční, ale mají svou slabinu – nedokážou se zavrtat do pevného terénu, například kamenů. Ale dokud je kolem nich písek, mohou se jednoduše podhrabat a pohybovat se pod zemí.\n\nVarování - Spoiler : Následují zásadní informace o ději, které mohou prozradit příběhové zápletky.\n\nCiri jednoho takového netvora zabila, když napadl jednorožce, se kterým cestovala. \n\n“\tZachránil ji Koník. Sklouzl do středu trychtýře a tam kopyty mocně udeřil do místa, kde vzedmutý písek prozrazoval nehluboko zahrabaného netvora. Pádná kopnutí odhalila šedivý hřbet. Jednorožec sklonil hlavu a přibil příšeru rohem k zemi, přesně v místě, kde se klepety ozbrojená hlavohruď spojovala s bachratým trupem. Jakmile Ciri spatřila, že klepeta znehybnělého netvora bezmocně ryjí v písku, vzpamatovala se, přiskočila a vrazila kordík do sudovitého těla. Vytrhla zbraň a bodla znovu. A znovu. Jednorožec vytáhl roh a z výšky spustil na příšeru přední kopyta. Ubíjený netvor se už nedokázal zahrabat. Přestal se vůbec pohybovat. Písek okolo něj zvlhl zelenkavou tělní tekutinou\t”\n\n\n—str. 201, Čas opovržení\n\nKonec spoileru."
    ]
}