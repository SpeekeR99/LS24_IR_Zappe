{
    "title": [
        "Polednice"
    ],
    "toc": [],
    "h1": [],
    "h2": [
        "Zápisy do Deníku",
        "Zdroje"
    ],
    "h3": [],
    "content": [
        "Zápisy do Deníku\n\tPolednice se rodí v pravé poledne z horka, smutku a potu oráče. V rozžhaveném povětří nad poli se točí v šíleném tanci, který vyvolává větrné víry. Polednice nemají rády, když je někdo sleduje. Takové osoby nutí ke společnému tanci, k tanci, jenž skončí, až se slunce skloní k obzoru a nebohá oběť už dávno zahyne strachem a vyčerpáním.\nVýskyt: Polednice se objevují na polích a lukách, vždy když je slunce vysoko na obloze, jsou to přeludy, ale zároveň také stvoření silně svázaná s přírodním světem, vidí živé, ale nedokáží je pochopit, protože mrtví živé neslyší.\nOdolnosti: Imunní vůči oslepení, jedu, bolesti a pokusům způsobit krvácení; jsou odolné vůči strachu a jedům.\nZranitelnost: Citlivost na stříbro a olej proti přeludům.\nTaktika: Dokáží soustředit světlo slunce a oslepit s ním protivníka.\nAlchymie: Prach smrti, zářící prach a ektoplasma.\n\t\n\nPřepis z Witcher 3 - Divoký hon\n\n„Navzdory všeobecné představě nepřerušují rolníci svou práci v poledne proto, aby se schovali před sluncem, ale proto, aby se schovali před polednicemi\". Vlad Reymond, Rolníci a jejich zvyky\n\nZa obzvláště horkých letních dnů, kdy slunce dosahuje nadhlavníku, se občas objeví přízraky, které připomínají sluncem spálenou ženu oblečenou v dlouhé bílé róbě. To jsou polednice, duchové mladých žen a dívek, které zemřely násilnou smrtí těsně před svou svatbou. Dohnány k šílenství bolestí či zlobou se toulají po polích a hledají své nevěrné milence či zrádné sokyně, ačkoliv stejně zabijí každého, kdo jim včas neuteče z cesty. Často je na tomto světě drží nějaký předmět, který pro ně má silný citový význam. A právě proto, když někdo uprostřed pole najde snubní prsten či roztržený závoj, by ho nikdy neměl sbírat, ale raději se co nejrychleji vzdálit. Polednice podle všeho straší pouze ve venkovských oblastech a většinou se zdržují poblíž místa jejich smrti. Loví rolníky pracující na polích či děti, které si hrají v okolí.\n\nPolednice nekrvácejí a jsou z větší části netečné vůči účinkům zaklínačských znamení. Jsou schopné vytvářet zrcadlové obrazy sebe sama, které krouží kolem jejich obětí v jakési morbidní napodobenině tance. Tímto přízračným rituálem vyčerpají životní energii svých obětí a samy díky tomu sílí. Polednice také umí do určité míry ovládat hmatatelný svět kolem sebe, například vyvolávají oblaka prachu, která dočasně oslepí a zmatou své protivníky.\n\nPolednice se umí odhmotnit a v takových případech je velmi těžké je zranit. Pokud ji nějaký zaklínač chce donutit se opět zhmotnit, musí ji nejprve uvěznit znamením Yrden nebo na ni použít Měsíční prach. Jakmile se příšera opět zhmotní, tak je nutné na ni rychle zaútočit stříbrným mečem, který ještě můžete potřít olejem proti přeludům.\n\n\n\n\n\n\n\nZdroje\nPřeludy, přízraky a prokletí ženy"
    ]
}