{
    "title": [
        "Převrat na ostrově Thanedd"
    ],
    "toc": [],
    "h1": [],
    "h2": [
        "Průběh převratu",
        "Zúčastněné strany",
        "Oběti na životech"
    ],
    "h3": [],
    "content": [
        "Puč na ostrově Thanedd se udál během sjezdu mágů na ostrově. Událostí se účastnily tři strany: hosté zastávající Severní království, hosté věrní Nilfgaardu a neutrální hosté.\n\nPrůběh převratu\n\n1. července 1267 probíhá recepce v paláci Garstang na ostrově Thanedd. Geralt je zde jako doprovod Yennefer a zjišťuje, že Yennefer je od bitvy na Soddenském pahorku členkou Rady. Geralt mluví přes hodinu s mágem Vilgefortzem.\n\nNoc z 1. na 2. července tráví Geralt s Yennefer v zámku Arethusa. Geralt se v noci vzbudí a jde se vymočit do zahrady. U toho se náhodou stane svědkem toho, jak Filippa Eilhart, Sabrina Glevissig a Radcliffe spolu s redanskými vojáky zatýkají Artauda Terranovu, Fercarta a Francescu Findabair. Lydia van Bredervoort útočí na spiklence, aby poskytla Vilgefortzovi čas vydávat rozkazy, při tom ale sama umírá. Hen Gedymdeith umírá na zástavu srdce. Rada a neutrální čarodějové zamíří do Garstangu.  Filippa Eilhart obviňuje Vilgefortze, Terranovu, Francescu Findabair a Fercarta z velezrady a spolupráce s Nilfgaardem. Tissaia de Vries obviňuje Filippu z porušení solidarity bratrstva pro osobní zisk. Yennefer na příkaz Tissai přivede z Loxie Ciri, která se dostane do věšteckého tranzu. Ciri prorokuje, že Lyrie a Aedirn zaútočili na Nilfgaard, že král Vizimir byl zavražděn, že Nilfgaard chystá odplatu a toho rána napadne Lyrii a Aedirn. \n\nTissaia jedním mocným kouzlem ruší magickou blokádu, která visela nad Garstangem. Vězni se osvobodili a Francesca Findabair otevírá vchod do podzemí hory, odkud vyběhnou dosud čekající Scoia'tael, Cahir a Rience. Na Garstangu začíná boj. Mezi oběťmi jsou z nilfgaardské strany Fercart, ze strany Severu Radcliffe a z neutrálních hostů Drithelm, Marquard, Rejean a Bianca d'Este. Triss Ranuncul a Sabrina Glevissig jsou raněny. Vyděšená Tissaia se snaží zastavit Vilgefortze a Terranovu, po neúspěchu ale prchá pryč. Rience s elfy omráčil Keiru Metz explozí a Terranova ji pak vykopl z okna Garstangu. Dijkstra se svými muži chytá Geralta a vede ho dolů do Loxie. Marigold přibíhá s Geraltovým mečem, Geralt poráží Dijkstru i jeho muže a utíká k Arethuse. Cestou zabíjí dva elfy ze Scoia'tael a pomáhá Marti Sondergren postarat se o raněného Dorregaraye. Pak pokračuje dál ke Garstangu, kde na něj spadne Keira Metz. Ta řekne zaklínači, co se nahoře děje.\n\nYennefer mezitím bojuje a posílá Ciri, aby utíkala do Loxie do bezpečí. Francesca Findabaur sesílá na Yennefer kletbu, zaklíná ji do nefritové sošky a odnáší ji s sebou do Dol Blathanna.\n\nCiri uniká před elfy skokem z okna, je ale chycena Terranovou. Filippa Eilhart napadne Terranovu v podobě sovy a Geralt mu usekává hlavu. Cahir se snaží Ciri zastavit, ta však prchá. Geralt zabije Scoia'tael, ale Cahirovi daruje milost. \n\nCiri musí ustoupit před elfy, a proto utíká do Věže racka (Tor Lara). Geralt jde za ní, ale zastaví ho blížící se Vilgefortz. Vilgefortz Geraltovi v souboji zlomí ruku a nohu. Portál v Tor Lara se aktivuje a věž se hroutí. Ciri stačila portálem projít, následná exploze zasáhla Vilgefortze, jemuž zničila tvář. Po zhroucení věže se Vilgefortz teleportuje pryč na loď. \n\nRaněná Triss Ranuncul nachází Geralta a za pomoci Tissai jej i sebe teleportuje do Brokilonu. \n\nZúčastněné strany\nSever\tNilfgaard\tneutrální\n\n\nZastánci:\n\nFilippa Eilhart\nKeira Metz\nSabrina Glevissig\nRadcliffe\nDetmold\n\nDalší podporovatelé Severu:\n\nDijkstra z Tretogoru\n\t\n\nZastánci:\n\nVilgefortz z Roggeveenu\nFrancesca Findabair\nArtaud Terranova\nFercart\nLydia van Bredevoort\n\nDalší Nilfgaarďané:\n\nCahir aep Ceallach\nRience\nIsengrim Faoiltiarna\n\t\nTissaia de Vries\nDorregaray z Vole\nMarti Södergren\nHen Gedymdeith\nYennefer z Vengerbergu\nDrithelm\nMarquard\nRejean\nBianca d'Este\nCarduin z Koviru\nOběti na životech\nArtaud Terranova\nLydia van Bredevoort\nFercart\n\t\nRadcliffe\nDrithelm\nMarquard\nRejean\n\t\nBianca d'Este\nHen Gedymdeith\n"
    ]
}