{
    "title": [
        "Průzkum bojem"
    ],
    "toc": [
        "Obsah\n1\tNávod\n2\tPoznámky\n3\tFáze\n3.1\tPrůvodce,... / Průvodce,...\n3.1.1\tPrůvodce\n3.1.2\tPrůzkum bojem\n3.1.3\tÚspěch\n3.1.4\tPrůvodce\n3.1.5\tPrůzkum\n3.1.6\tÚspěch"
    ],
    "h1": [],
    "h2": [
        "Průzkum bojem",
        "Popis",
        "Obsah",
        "Návod",
        "Poznámky",
        "Fáze"
    ],
    "h3": [
        "Akt(y)",
        "Zadavatel",
        "Lokace",
        "Odměna",
        "Související\núkoly",
        "ID",
        "Průvodce,... / Průvodce,..."
    ],
    "content": [
        "Průzkum bojem\nPopis\nAkt(y)\nAkt II\nZadavatel\nSigfried nebo Yaevinn\nLokace\nBažiny\nOdměna\n200  + 3500 XP\nSouvisející\núkoly\nPoslíček\nID\nq2010_ambush\n\n​​​Průzkum bojem je vedlejší úkol v II. Kapitole. Je přímo vázaný na přijetí Yaevinnovy zakázky doručit dopis Vivaldimu (viz úkol Poslíček). Geralt musí v úkolu Poslíček pokročit, ať je jeho volba jakákoliv. Posléze, při další návštěvě bažin, Geralt u druidského hájku narazí na rytíře Řádu planoucí růže v čele se Sigfriedem. Yaevinn mezitím hájek opustil a schovává se v táboře nelidí se svou jednotkou Scoia'tael.\n\nObsah\n1\tNávod\n2\tPoznámky\n3\tFáze\n3.1\tPrůvodce,... / Průvodce,...\n3.1.1\tPrůvodce\n3.1.2\tPrůzkum bojem\n3.1.3\tÚspěch\n3.1.4\tPrůvodce\n3.1.5\tPrůzkum\n3.1.6\tÚspěch\nNávod\n\nJak je psáno výše, Geralt musí pokročit v úkolu Poslíček, aby tento úkol bylo možné získat, ať ze strany Řádu planoucí růže anebo ze strany Scoia'tael. Geralt tedy musí předat dopis buď Vivaldimu nebo Vincentovi a vrátit se zpět do bažin.\n\nGeralt se může pobavit s oběma stranami, se Sigfriedem i Yaevinnem, než udělá definitivní rozhodnutí, za kterou stranu bojovat.\n\nMůže se taktéž rozhodnout zůstat neutrální a nepřidávat se k žádné straně; v tomto případě úkol nezapočne a na konci kapitoly budou ukázány důsledky tohoto rozhodnutí, stejně jako v případě, kdy se Geralt k některé ze stran přidá.\n\nPokud se rozhodne k jedné ze stran přidat, může rovnou vyrazit na hřbitov golemů a jednotka dané frakce ho bude následovat. Na hřbitově pobije veškeré vojáky opoziční frakce a následně se vrátí k vůdci (Sigfriedovi nebo Yaevinnovi) frakce, kterou si zvolil. Úkol je po dialogu splněný.\n\nVarování - Spoiler : Následují zásadní informace o ději, které mohou prozradit příběhové zápletky.\nPoznámky\nPokud se Geralt v jakékoliv fázi úkolu Poslíček přidá na stranu Řádu planoucí růže, a tedy tím tento úkol započne, Poslíček automaticky selže, jelikož Yaevinn jako dialogová postava již nebude dostupný.\nPokud Geralt doručí Yaevinnův dopis Vivaldimu, nemusí mít jeho odpověď, aby bylo možné tento úkol začít a dokončit za frakci Scoia'tael. Yaevinn pak bude do konce II. Kapitoly pobývat v táboře nelidí a je tedy možné úkol Poslíček dokončit později.\nZvolí-li Geralt frakci Scoia'tael, Sigfried se stáhne do Sídla Řádu v Chrámové čtvrti. Zvolí-li frakci Řádu planoucí růže, Yaevinn zmizí.\nVolba frakce ovlivní i možnost nákupu/prodeje u kovářů a prodejců frakcí - Platnéř Řádu a Kupec Řádu budou dostupní za Řád planoucí růže a Kovář a Prodavač za Scoia'tael.\nPakliže se Geralt rozhodne zůstat neutrální a nebojovat, vítěznou frakcí na konci II. Kapitoly bude Řád planoucí růže.\nFáze\nPrůvodce,... / Průvodce,...\nPokud se Geralt přidá na stranu Veverek s Yaevinnem.\n\nPrůvodce\n\nSlíbil jsem Yaevinnovi, že mu pomůžu v boji proti Řádu planoucí růže. Mám doprovodit jeho zvědy na pohřebiště golemů.\n\nMám doprovodit elfy na pohřebiště golemů.\nPrůzkum bojem\n\nNa pohřebišti golemů došlo ke střetu s Řádem planoucí růže. Všichni útočníci jsou mrtví - je načase vrátit se do tábora.\n\nVšichni útočníci jsou mrtví - je načase vrátit se do tábora.\nÚspěch\n\nYaevinn byl s výsledkem \"průzkumu bojem\" spokojený a patřičně to vyjádřil ve zlatě.\n\nYaevinn mi projevil vděčnost.\nPokud se Geralt přidá na stranu Řádu planoucí růže se Sigfriedem.\n\nPrůvodce\n\nSlíbil jsem Sigfriedovi, že mu pomůžu v boji proti nelidem. Mám doprovodit jeho zvědy na pohřebiště golemů.\n\nMám doprovodit řádové rytíře na pohřebiště golemů.\nPrůzkum\n\nNa pohřebišti golemů došlo ke střetu se Scoia'tael. Všichni nelidé jsou mrtví - je načase se vrátit k Sigfriedovi.\n\nVšichni Scoia'tael jsou mrtví - je načase vrátit se k Sigfriedovi.\nÚspěch\n\nSigfried byl s výsledkem \"průzkumu bojem\" spokojený a patřičně to vyjádřil ve zlatě.\n\nSigfried mi projevil vděčnost."
    ]
}