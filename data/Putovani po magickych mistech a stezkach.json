{
    "title": [
        "Putování po magických místech a stezkách"
    ],
    "toc": [],
    "h1": [],
    "h2": [],
    "h3": [],
    "content": [
        "Putování po magických místech a stezkách je cestopis, jehož autorem je Buywid Backhuysen. Zmiňuje se v něm mj. o Věži vlaštovky.\n\n“\tBuywid Backhuysen:\n\nPutování po magických místech a stezkách\n\nOd staroslavného a výstavného města Assengardu jsme putovali asi šest set stadií směrem poledním, dokud jsme nedospěli do krajiny zvané Stojezeří. Při pohledu z hor lze poznati, že zajisté není pouhou hříčkou přírody, že vodní plochy v tom kraji tvoří roztodivné vzory. Náš průvodce, elf Avallach, nám poradil hledati mezi nimi takový, jenž připomíná lístek trifolia. A vskutku jsme jej mezi zmíněnými vzory nalezli. Vyšlo najevo, že trifolium tvoří hned čtvero jezer, neboť jedno, dlouhé a úzké, táhnoucí se severojižním směrem, jest jakoby stonkem listu. To jezero se zove Tarn Mira, je obklopeno temnými hvozdy a u jeho půlnočního cípu se má tyčiti tajuplná bašta Tor Zireael, což v jazyce elfů značí Věž vlaštovky. Nicméně my jsme neviděli nic nežli mlhu. Již jsem se chystal elfa Avallac'ha na onu věž pozeptati, když k nám promluvil následujícími slovy:\n„Čekat a věřit. Naděje se vrátí spolu se světlem a příznivou věštbou. Patřte na nesmírnost vod, tam zahlédnete posla dobré noviny.\n\n\t”\n\n\n—str. 273, Věž vlaštovky"
    ]
}