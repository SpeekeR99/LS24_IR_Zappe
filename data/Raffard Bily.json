{
    "title": [
        "Raffard Bílý"
    ],
    "toc": [],
    "h1": [],
    "h2": [],
    "h3": [],
    "content": [
        "Legendární alchymista a čaroděj, který byl nejvyšším rádcem Temerského krále Abdanka. Za svého života udělal mnoho dobrých skutků a krásných věcí. Jeho největším počinem bylo ukončení šestileté války mezi válčícími králi. Přinutil znepřátelené strany zasednout k jednacímu stolu a uzavřít mír. V té době mu dokonce byla nabídnuta královská koruna, tu ovšem odmítl a raději zůstal prvním rádcem samotného vladaře Temerie Abdanka. Abdank byl mentálně zaostalý a všeobecně se mu přezdívalo král Idiot či král imbecil. Raffard Bílý v zákulisí tahal za nitky a vládl Temerii místo Abdanka, toho úmyslně zasvětil do tajů alchymie aby ho udržel dál od politického dění. Raffard se stavěl odmítavě proti vznikající Radě Čarodějů. Ta se v letech 830 – 839, v té době se promítla také již zmíněná šesti letá válka, snažila vytvořit a přijmout zákony, kterými by se měli čarodějové a čarodějky řídit. K jejich vytvoření byli povoláni ti největší čarodějové té doby, jakými byli: Herbert Stammelford, Aurora Henson, Ivo Richert, Agnes z Glanville, Geoffrey Monck a Radmir z Tor Carnedd. Raffard s dalšími čaroději kteří nesouhlasili s vytvořením řídícího orgánu mezi mágy, vytáhl do války, ta netrvala dlouho. Po ukončení této malé války mezi kouzelníky, byl popraven každý mág a kouzelnice co nesouhlasili s vytvořením rady. Raffard byl jeden z těch co zaplatil životem a sebou si do hrobu odnesl i své znalosti o tajemné magii. Krátce po jeho smrti pak vzniklo Bratrstvo čarodějů. Král Abdank se bez svého rádce udržel u moci ještě pár let než zemřel bez mužského potomka. Díky tomu že nechal trůn bez následníka, se rozpoutala válka mezi Mariborskou a Ellandrijskou větví Temerské dynastie. Tento konflikt vešel do dějin pod názvem Válka dýk.\n\nRaffard Bílý po sobě zanechal jeden velmi důležitý lektvar, jednalo se o léčivý lektvar pro lidské bojovníky. Časem Zaklínači našli způsob jak tento elixír zdokonalit pomocí ingrediencí z monster, tyto zaklínačské verze vylepšeného elixíru Raffarda Bílého však jsou pro normální lidi velmi toxické a mohou je pít pouze zaklínači. Elixír má navrátit okamžitě podstatnou část vitality ztracené v boji."
    ]
}