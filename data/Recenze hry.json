{
    "title": [
        "Recenze hry"
    ],
    "toc": [],
    "h1": [],
    "h2": [],
    "h3": [],
    "content": [
        "Česky Zaklínač, polsky Wiedzmin, počítačová hra vyvinutá polským studiem CD Projekt RED a publikovaná polským vydavatelem CD Projekt (např. v ČR nebo Polsku) nebo společností ATARI (západní Evropa, USA).\n\nHlavním hrdinou této (zatím pouze PC) hry je zaklínač Geralt z Rivie, legendární postava z knih Andrzeje Sapkowského. Vývojářům hry se zde povedlo velmi dobře převést jedinečnou atmosféru knih na obrazovky hráčů a zároveň se jim podařilo vytvořit titul, za jaký se především fanoušci RPG \"modlili\" již opravdu mnoho let.\n\nZvláštnost a vyjímečnost tohoto titulu podtrhuje také to, že jde proti všem trendům poslední doby a nesnaží se zapůsobit na hráče pouze všudypřítomnou reklamou, ale chce zaujmout čistou kvalitou a nasloucháním přání samotných hráčů (a nikoli pouze po jistém zisku toužících akcionářů vydavatele). Zaklínač nabízí svobodu volby v rámci fantasy románového příběhu, kombinuje v rozumné míře taktickou, graficky strhující akci v poměru 50/50 s chytrým dialogem a strhujícím příběhem. A navíc nabízí nejlepší herní atmosféru od doby Planescape: Torment, skvělou hudbu a grafiku lepší např. než mnohými proklínaný Oblivion.\n\nReálnost celého prostředí, celé hry, problémů, které Geralt a jeho svět řeší, i dialogů, které postavy vedou - to vše je největší přednost této hry. Je to s ní jako s dobrým filmem: všichni sice víme, že je to jenom \"jako\" ale stejně se nechaváme strhnout dějem a na chvíli věříme, že to \"JE\" doopravdy."
    ]
}