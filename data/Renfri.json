{
    "title": [
        "Renfri"
    ],
    "toc": [],
    "h1": [],
    "h2": [
        "Renfri",
        "Informace",
        "Vztahy",
        "Reálný svět"
    ],
    "h3": [
        "Aka",
        "Rodiče",
        "Výskyt"
    ],
    "content": [
        "\t\t\t\nŽivotopis\tNetflix\t\t\n\n\n\n\nRenfri\nInformace\nAka\nStrakuše\nPrincezna\nVztahy\nRodiče\nFredefalk (otec)\nAridea (macecha)\nReálný svět\nVýskyt\nZaklínač: Poslední přání\nZaklínač (Netflix)\n\nRenfri byla princezna, dcera Fredefalka, vévody z Creydenu, a nevlastní dcera Aridei, narozená brzy po zatmění slunce. Narození během zatmění slunce jí však přivodilo nelehký život, neboť mág Eltibald a krátce poté i ostatní čarodějové započali hon na vznešené dívky narozené právě v době zatmění slunce, které mělo sužovat prokletí Černého slunce.\n\nNevlastní matka Aridea předpovídala mrtvé, které bude mít Renfri na svědomí a zkázu, kterou přivodí. Nechala zavolat čaroděje Stregobora s rozhodnutím se Renfri jednou pro vždy bavit. Podplatila lovčího, aby nevlastní dceru odvedl do lesa a tam jí usmrtil, ale dívka přežila.\n\nPřežívala společně se skupinkou sedmi gnómů až do chvíle než unikla dalšímu pokusu o vraždu. Před otráveným jablkem jí zachránil jeden z Gnómů a tehdy přísahala pomstu všem, kdož usilovali a stále ještě usilují o její život. Zakrátko si vydobyla pověst nelítostné vražedkyně a získala přezdívku Strakuše, neboť byla podobná ptákovi, který nabodával svoji kořist na trny keřů. Když její nevlastní matka Aridea zemřela, obrátila svůj zrak k čarodějovi Stregoborovi, který se tou dobou již ukrýval v Blavikenu.\nSetkání se zaklínačem - Blaviken\nV Blavikenu se Renfri setkává se zaklínačem Geraltem z Rivie, kterému nabízí podobnou nabídku jako mu již předtím stihl předložit čaroděj Stregobor skrývající se ve věži. Chtěla, aby zabil čaroděje nebo ho alespoň vylákal z věže. Geralt odmítne a důrazně ji varuje, že nestrpí násilí na lidech. Obával se, že by se Renfri mohla pokusit čaroděje vylákat z věže ohrožováním životů nevinných obyvatel Blavikenu. Po krátkém rozhovoru a strávené noci se zaklínačem souhlasí, že odejde z Blavikenu a čaroděje nechá být. Neučiní tak a zaklínač je nucen zasáhnout.\n\nRenfri umírá po souboji se zaklínačem, krátce poté co pozabíjí veškeré její společníky. Odmítla výzvu k odchodu a zaplatila za to životem. Geralt zakáže Stregoborovi podrobně ohledat tělo a provést na něm své výzkumy, ten se tak nikdy nedozví zdali byla Renfri skutečně tím monstrem za kterou ji on a mnozí ostatní pokládali."
    ]
}