{
    "title": [
        "Reynard Odo"
    ],
    "toc": [
        "Obsah\n1\tŽivot\n1.1\tVe službách krále Reginalda\n1.2\tNilfgaardská invaze\n1.3\tSlužba královně Meve\n1.3.1\tBitva o most, setkání s Geraltem\n1.4\tObléhání města\n2\tPoznámky"
    ],
    "h1": [],
    "h2": [
        "Reynard Odo",
        "Informace",
        "Vztahy",
        "Reálný svět",
        "Obsah",
        "Život",
        "Poznámky"
    ],
    "h3": [
        "Aka",
        "Národnost",
        "Tituly",
        "Rasa",
        "Profese",
        "Partner(ka)",
        "Výskyt",
        "Ve službách krále Reginalda",
        "Nilfgaardská invaze",
        "Služba královně Meve",
        "Obléhání města"
    ],
    "content": [
        "Varování - Spoiler : Následují zásadní informace o ději, které mohou prozradit příběhové zápletky.\nReynard Odo\nInformace\nAka\nFialový rytíř\nNárodnost\n Rivie\nTituly\nGenerál\nHrabě\nRasa\nČlověk\nProfese\nRytíř\n\nSbor Bílé královny\n\nVztahy\nPartner(ka)\nMeve (ve hře)\nReálný svět\nVýskyt\nKřest ohněm\n\nThronebreaker\n\nReynard Odo byl jedním z nejvěrnějších členů Královské družiny královny Lyrie a Rivie, Meve. Po jejím boku jako rádce stál i během jejího vojenského tažení v druhé Severní válce.\n\nObsah\n1\tŽivot\n1.1\tVe službách krále Reginalda\n1.2\tNilfgaardská invaze\n1.3\tSlužba královně Meve\n1.3.1\tBitva o most, setkání s Geraltem\n1.4\tObléhání města\n2\tPoznámky\nŽivot\nNásledující děj pochází z her, může se proto lišit od děl A. Sapkowského.\n\nVe službách krále Reginalda\n\nJiž ve svých dvaceti letech Reynard sloužil jako důstojník pod vedením krále Reginalda z Rivie, a to v hodnosti poručíka. Věděl, že si svou hodnost nevysloužil na základě zkušeností, a tak se pokoušel prosadit jinak: začal veřejně kritizovat královy nerozumné rozkazy a raději jednal dle vlastního uvážení. Za to byl udán nadřízeným důstojníkem, obviněn za urážku hlavy státu a odsouzen k smrti provazem. Král Reginald však nechal popravu odložit a osobně požádal Reynarda, aby mu zopakoval každé slovo, které řekl proti svému králi, což důstojník udělal. Král kritiku přijal a místo popravy z něj udělal svého osobního pobočníka, neboť v něm viděl potenciál.\n\nV roce 1259 král Reginald zemřel, a Reynard Odo tak začal sloužit králově ženě, královně Meve.\n\nNilfgaardská invaze\n\nV roce 1267, když nilfgaardské jednotky pod vedením generála Ardala aep Dahyho napadly Lyrii, účastnil se Odo bitvy o Dravograd. Meve v této bitvě Nilfgaarďany porazila a město Dravograd zachránila.\n\nKrálovna se vrátila do svého hlavního města, kde se však stala obětí spiknutí, které proti ní zorganizoval hrabě Caldwell a její vlastní syn Villem, jenž byl místo ní dosazen na trůn. Nový vládce později předal zemi do rukou Ardala aep Dahyho. Královna i Reynard Odo byli uvězněni a Caldwell je plánoval popravit. Před svítáním dne, kdy k tomu mělo dojít, byla tato dvojice zachráněna Gasconem a Straysem ze Spally.\n\nKonec herního děje.\n\nSlužba královně Meve\n\nKrálovna společně s Reynardem a Gasconem uprchla z města. Společně pak cestovali přes Aedirn, Mahakam a Angren. Na cestě verbovali vojáky do svojí nově vznikající armády, se kterou Meve plánovala dobýt zpět své království.\n\nV Angrenu byla královnina armáda nucena čelit nilfgaardské divizi zvané Morteisen na mostě u Červeného splaviště, které se nachází na řece Jaruze.\n\nBitva o most, setkání s Geraltem\n\nTéto bitvy se účastnili také zaklínač Geralt z Rivie a Cahir. Po této bitvě byl Geralt předveden před královnu Meve, protože chtěla vidět muže, jenž bránil most před Nilfgaarďany a vedl Lyrijce proti nepříteli, aby ho mohla pasovat na rytíře. Jelikož Meve během boje utrpěla vážné poranění tváře a ztratila několik zubů, nemohla recitovat formuli na udělení titulu rytíře. Reynard Odo tedy místo královny odříkal jejím jménem vyznamenání, ovšem pasován byl samotnou královnou Meve. Geralt z Rivie se nyní právem mohl nazývat Geraltem z Rivie.\n\nNásledující děj pochází z her, může se proto lišit od děl A. Sapkowského.\n\nObléhání města\n\nPo bitvě o most, Reynard výrazně pomohl královně Meve v osvobození Rivie od nilfgaardské okupace, její armáda se po četných šarvátkách dostala až k hlavnímu městu Rivie, kde měl generál Ardal aep Dahy své hlavní sídlo. Po krátkém setkání s Ardalem aep Dahymem začala královna hrad obléhat.\n\nPokud Reynard bitvu přežije: královně Meve se podařilo město osvobodit a spolu s ním i její vlast. Generál Ardal aep Dahy se stáhl se svými muži k Aldersbergu, kde shromažďoval posily k novému útoku, ještě před plánovanou bitvou však zemřel a druhá bitva o Aldersberg proběhla bez něj. Druhá Bitva o Aldersberg se nesla ve vítězném duchu Severních království a později byl v dubnu 1268 podepsán tzv. Cintránský mír. Královna Meve začala opět vládnout v Lyrii a Rivii železnou rukou s Reynardem po boku, byť už ne jako generálem, ani jako rádcem, nýbrž jako... něčím více.\nPokud Reynard během bitvy zahyne: ještě před bitvou měl dle královniných příkazů vzít malou skupinu vojáků a v noci přebrodit jezero u městských hradeb, aby infiltrovali hrad, zmocnili se padací brány a otevřeli ji pro ostatní vojáky. Ačkoliv se úkol zdařil, Reynard byl při akci zabit. Jeho oběť však nepřišla vniveč, neboť Meve město i zemi osvobodila. Po skončení války byl Reynard pohřben v kapli Rivijského hradu, hned vedle ostatků slavných vévodů a králů. Zástupy vojáků se s ním s úctou přišly rozloučit a královna Meve osobně každý den na jeho hrob nosívala čerstvé květiny.\nPoznámky\nJeho křestní jméno je použito až při hře Thronebreaker, v knihách je použito pouze jeho příjmení. Valná většina informací z jeho života pochází ze hry Thronebreaker.\nJeho poznávacím znamením je fialový plášť se zlatou výšivkou, ve hře je však plášť změněn na zlatý."
    ]
}