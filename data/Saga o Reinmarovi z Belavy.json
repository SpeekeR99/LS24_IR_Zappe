{
    "title": [
        "Sága o Reinmarovi z Bělavy"
    ],
    "toc": [],
    "h1": [],
    "h2": [],
    "h3": [],
    "content": [
        "Sága o Reinmarovi z Bělavy nebo také Husitská trilogie je netradiční sága žánru historické fantasy z pera Andrzeje Sapkowského, odehrávající se ve Slezsku a v Čechách v první polovině 15. století.\n\nDěj je situován do období husitských válek, čerpá ze středověkých kronik a lokálních pověstí, z fantastických prvků klade důraz na magii.\n\nPro svou dikci, poměrně složitý styl a košatý jazyk se spoustou latinských prvků bývá přirovnávána k románům Henryka Sienkiewicze.\n\nHlavním námětem je tragický příběh lásky ranhojiče a čaroděje-renegáta Reinmara z Bělavy a šlechtické dívky Jutty, rozvíjený na pozadí husitských válek. V sérii se objevuje velké množství historických osobností."
    ]
}