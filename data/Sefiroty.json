{
    "title": [
        "Sefiroty"
    ],
    "toc": [],
    "h1": [],
    "h2": [
        "Úkoly",
        "Poznámky"
    ],
    "h3": [],
    "content": [
        "Sefiroty jsou kameny, artefakty, které vytvořil mág, kdysi rezidující ve věži na Blatech. Každý z nich představuje něco jiného.\n\nVarování - Spoiler : Následují zásadní informace o ději, které mohou prozradit příběhové zápletky.\n\nKalkstein, alchymista je Geraltovi sefiroty popisuje:\n\nAlchymie tvrdí, že existuje deset prvků Stromu života – aspektů božství, které jsme schopni poznat. [...] Sefirot jsou slova stvoření vytesaná jako symboly do deseti kamenů. Kanály, které je spojují, jsou větvemi Stromu života. Sefirotů, božských Slov stvoření, je deset: Keth'aar – Koruna, Chocc'mah – Moudrost, Veen'ah – Porozumění, Kezath – Láska, Ghe'vrath – Moc, Tipperath – Soucit, Neh'tza – Vítězství, 'Oth – Sláva, Yesath – Základ a Maal'kad – Království.\n\nPříběhové úkoly Tajemná věž a Obelisky v II. kapitole vyžadují nasbírání všech těchto kamenů, sefirotů, a dále jejich umístění v obeliscích, které jsou rozmístěny v Bažinách.\n\n\t\t\t\n\tChocc'mah\tSefirot symbolizující moudrost – Geraltovi předá Kalkstein na začátku úkolu „Obelisky“.\t\n\tGhe'vrath\tSefirot symbolizující soud, sílu a vážnost – z oltáře Melitelé výměnou za obětiny (jídlo).\n\tKeth'aar\tSefirot symbolizující korunu – Geraltovi předá detektiv Raymond Maarloeve.\n\tKezath\tSefirot symbolizující milosrdenství a lásku – Geraltovi předá Vaska za zahubení utopenců na hliništi.\n\tMaal'kad\tSefirot symbolizující království – padne z kuroliška zabitého ve stokách.\n\tNeh'tza\tSefirot symbolizující vytrvalost a vítězství – padne z golema, kterého Geralt oživí a porazí.\n\t'Oth\tSefirot symbolizující majestát a slávu – z oltáře Melitelé výměnou za obětiny.\n\tTipperath\tSefirot symbolizující soucit a krásu – prodá jej Declan Leuvaarden za 500 orénů.\n\tVeen'ah\tSefirot symbolizující porozumění – z oltáře Melitelé výměnou za obětiny.\n\tY'esath\tSefirot symbolizující základ – nachází se v Jeskyni v bažinách, ve Waranově sarkofágu.\nÚkoly\nNestvůra ve stokách\nObelisky\nTajemná věž\nWyzimská tajemství\nPoznámky\n\nČlánek Sephirot na wikipedii nabízí další informace o této kabalistické myšlence."
    ]
}