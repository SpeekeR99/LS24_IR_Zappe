{
    "title": [
        "Škola gryfa"
    ],
    "toc": [
        "Obsah\n1\tPopis\n2\tZaklínači Školy gryfa\n3\tDalší zaklínačské školy \n4\tPoznámky"
    ],
    "h1": [],
    "h2": [
        "Obsah",
        "Popis",
        "Zaklínači Školy gryfa",
        "Další zaklínačské školy ",
        "Poznámky"
    ],
    "h3": [],
    "content": [
        "Škola gryfa je jedna ze zaklínačských škol.\n\nObsah\n1\tPopis\n2\tZaklínači Školy gryfa\n3\tDalší zaklínačské školy \n4\tPoznámky\nPopis\n\nŠkola Gryfa je někdy označována také za Školu orla. Jedná se o školu zaklínačů, která se nachází na území Koviru a Povissu v Kaer Seren, pevnosti u moře na konci horského pohoří – Dračích hor.[1]\n\nTato zaklínačská škola byla jedním z odštěpků zaklínačského řádu, který vytvořil Alzur a Cosimo Malaspina v 10. století. Gryfové se jako škola z větší části držela rytířského kodexu a dodržovala etiketu vysoké společnosti. Tím se snažili zvýšit hodnotu Zaklínačského cechu. Především tato škola se zapříčinila o vybití většiny dračí populace. Své jméno tato škola ale získala poté, co vybila takřka všechny gryfy v Kovirských horách, kteří působili původním osadníkům veliké potíže.[1]\n\nStejně jako jiné školy zaklínačů i tato měla rozsáhlou knihovnu, obsahovala např. Liber Tenebrarum (Kniha stínů), kterou napsal Silvester Bugiardo. Tuto knihu měl v oblibě Starý Keldar, zaklínač, jenž měl ve Škole gryfa na starosti vzdělání, navíc byl také velmistrem této školy. Škola byla po staletí vysoce respektována, a to nejen pro své studium magie a bojových stylů. Jejich neochota sdílení vědomostí však způsobila, že se na ní snesl hněv mágů, kteří proti nim brojili a špinili jejich jméno. V jejich mstivém tažení pak byla většina těchto zaklínačů zabita a pevnost Kaer Seren pobořena. Pravděpodobně kvůli tomu byl zaklínač Coën, jenž pocházel z této školy, nucen trávit zimu v Kaer Morhen, místo své domoviny.[1]\n\nŠkola gryfa používala středně těžkou zbroj, která zesilovala intenzitu znamení nositele, což dokazovalo, že její učedníci se specializovali na používání magie. Oproti jiným školám měli také vyšší standardy na společenskou etiketu.\n\nZaklínači Školy gryfa\nCoën\nJiří z Kagenu (Drakobijec)\nJerome Moreau\nHavran (podle indicií zřejmě patřil do Školy gryfa)\nStarý Keldar – velmistr\nDalší zaklínačské školy \nŠkola vlka\nŠkola kočky\nŠkola zmije\nŠkola medvěda\nŠkola mantikory\nPoznámky\n↑ \nSkočit nahoru k:\n1,0 1,1 1,2 Tyto informace pochází z povídkové knihy Szpony i kły (Claws and Fangs), kterou publikovalo nakladatelství superNOWA. Jedná se o kolekci krátkých povídek ze světa zaklínače vydaných k 30. výročí Zaklínače. Poznámka na zadní straně obalu je od samotného Andrzeje Sapkowského. (Příběhy se setkaly s smíšeným ohlasem. Andrzej Sapkowski řekl, že je přečetl s potěšením a že někteří autoři se mohou stát velkými spisovateli; připustil však, že četl jen některé z příběhů. SuperNOWA se také stala terčem kritiky v tiskových a společenských médiích za to, že se dopustila klamavého uvedení, kde použila Sapkowského příjmení stejným způsobem, jako by to psal on sám). Co se týče lokality Školy gryfa, bylo použito místo z knihy Claws and Fangs. The Witcher Role-Playing Game (the Wiedźmin: Gra Wyobraźni) zasazuje Gryfy do Amellských hor, to ovšem již zřejmě neplatí, protože se Amell stal domovem školy Medvěda (CD Projekt Witcher). Další kusé informace pak pocházejí ze hry Zaklínač 3 a jejích datadisků."
    ]
}