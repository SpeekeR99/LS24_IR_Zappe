{
    "title": [
        "Škola vlka"
    ],
    "toc": [
        "Obsah\n1\tÚtoky na Kaer Morhen\n2\tZaklínači Školy vlka\n3\tDalší zaklínačské školy\n4\tGalerie"
    ],
    "h1": [],
    "h2": [
        "Obsah",
        "Útoky na Kaer Morhen",
        "Zaklínači Školy vlka",
        "Další zaklínačské školy",
        "Galerie"
    ],
    "h3": [],
    "content": [
        "Škola vlka je zaklínačská škola sídlící na hradě Kaer Morhen, v horách v zemi Kaedwen. Mezi její nejznámější členy náleží zaklínač Geralt z Rivie. Alespoň v omezené míře asi fungovala déle než ostatní zaklínačské školy.\n\nObsah\n1\tÚtoky na Kaer Morhen\n2\tZaklínači Školy vlka\n3\tDalší zaklínačské školy\n4\tGalerie\nÚtoky na Kaer Morhen\n\nHrad Kaer Morhen byl v historii několikrát napaden, ale vždy dál mohl sloužit jako zázemí zaklínačů Školy vlka. Poprvé jej napadl dav lůzy v době, kdy zde ještě žilo mnoho zaklínačů, mágů a jejich žáků. Také v té době fungovalo několik věží a útočišť v okolí hradu, které byly používány k výcviku a výzkumům. Dav všechny přítomné zabil, stavby v okolí zničil a samotný hrad silně poškodil. Tehdy přežilo jen několik zaklínačů, kteří v té době byli mimo hrad. Mezi nimi nejstarší Vesemir, který se pak stal velmistrem Školy vlka. \n\nDruhý útok vedla zločinecká organizace Salamandra. Za pomoci najatých vrahů a mágů ukradli členové Salamandry zaklínačské elixíry a ještě více poničili hrad.\n\nTřetí útok byl veden elfským Divokým honem, a jeho cílem bylo mimo jiné zajetí Ciri, jakožto dítěte Starší krve, o kterou se členové Školy vlka starali a vycvičili z ní také zaklínačku. Ciri přitom neprošla zaklínačskými mutacemi, ale její nadlidské schopnosti pocházely ze Starší krve. Při tomto posledním útoku zahynul velmistr Vesemir a správy hradu se ujal jeden z nejmladších zaklínačů Eskel. \n\nZaklínači Školy vlka\nVesemir\nEskel\nLambert\nCoen\nGeralt z Rivie\nCiri (ačkoli neprošla Zkouškou trav)\n\nV počítačových hrách Zaklínač se vyskytují ještě další zaklínači a spolupracovníci ze Školy vlka:\n\nLeo\nBerengar\nElgar\nVarin\nHieronymus\nAdon z Carreasu\nChird\nOsmund\nReinald\nDalší zaklínačské školy\nŠkola kočky\nŠkola gryfa\nŠkola zmije\nŠkola medvěda\nŠkola mantikory\nGalerie"
    ]
}