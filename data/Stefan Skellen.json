{
    "title": [
        "Stefan Skellen"
    ],
    "toc": [],
    "h1": [],
    "h2": [
        "Stefan Skellen",
        "Informace"
    ],
    "h3": [
        "Aka",
        "Národnost"
    ],
    "content": [
        "Varování - Spoiler : Následují zásadní informace o ději, které mohou prozradit příběhové zápletky.\n\nStefan Skellen\nInformace\nAka\nKalous\nNárodnost\nNilfgaard\nZastánce demokracie v knihách Andrzeje Sapkowského, přezdívaný Kalous.\n\n\nPůvodně v prestižní hodnosti císařského koronera, zradil císaře a přidal se k povstalecké klice vysoké šlechty s cílem svrhnout císařství. Jeho hlavním úkolem bylo vypátrat a zabít princeznu Ciri, což se mu i téměř povedlo. Díky němu hyzdí Ciri velká jizva na tváři, když ji jen těsně minul vrhací hvězdicí. Nakonec se přidal k arcimágovi Vilgefortzovi a se zbytkem svých lidí byl zatčen při přepadení hradu Stygga speciálními oddíly nifgaardské armády; po procesu byl odsouzen k trestu smrti.\nNutno podotknout, že jeho zájem o zavedení demokracie ve světě pramenil pouze v jeho přesvědčení, že \"lůzu\" je možné daleko lépe ovládat než bohaté a mocné, už proto, že se dá snadněji \"koupit\" líbivou politikou a stačí jí pouze iluze moci a vlivu, zatímco moc reálná by mohla zůstat u něj a jeho přátel.\n\nKonec spoileru.\n\nPoznámka:\n\nVe hře Zaklínač 3 - Divoký Hon, pomáhá Geralt z průšvihu svému trpasličímu kamarádovi Zoltanovi, v úkolu - Nebezpečná hra. Při plnění tohoto úkolu navštíví dům Ceasera Bilzena, který vlastní zajímavou sbírku artefaktů. Mezi svými sběratelskými kousky se nalézá také provaz na kterém byl Stefan Skellen oběšen."
    ]
}