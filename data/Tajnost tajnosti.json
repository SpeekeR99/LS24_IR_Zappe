{
    "title": [
        "Tajnost tajností"
    ],
    "toc": [],
    "h1": [],
    "h2": [],
    "h3": [],
    "content": [
        "Tajnost tajnostíje kniha pojednávající o tajemných praktikách dávné magie. Autorství se připisuje Agnes z Glanville, první lidské čarodějce. Byla členkou Kapituly Bratrstva čarodějů. Tento svazek byl jedním z mnoha, které Ciri studovala v Ellanderu během studia s Yennefer ve Svatyni Melitelé, ačkoli jím sotva prolistovala a nikdy ho nedočetla.\n\n“\tZe všech stvoření na zemi mohou Moc usměrňovat jen dvě – kočky a draci. Oba zmíněné druhy instinktivně vycítí magické intersekce a často na nich odpočívají – což je zvláštní, neboť ostatní zvířata se podobným místům vyhýbají. Kolem tohoto chování vzniklo mnoho teorií, avšak žádná ho nedokáže zcela vysvětlit.\n\nCo se týče draků, učenci dospěli k názoru, že draci v sobě hromadí Moc potřebnou k létání, neboť podle vědeckých studií by tak mohutný a těžký tvor neměl být schopen vzlétnout, pokud by k tomu používal jen svá křídla.\nU koček se na druhou stranu běžně předpokládá, že nashromážděnou Moc využívají k vidění neviděného. Další se však domnívají, že tento talent je u koček vrozený a že energie získaná z intersekcí je využívána k jiným, neznámým účelům. Nesporným nade vši pochybnost prokázaným faktem však zůstává, že všichni příslušníci čeledi Felidae mají pozoruhodnou schopnost vidět tvory z jiných dimenzí, neviditelná stvoření a proudění Moci.\n\n\t”\n\n\n—Agnes z Glanville, str. 80, Zaklínač a jeho svět"
    ]
}