{
    "title": [
        "Tissaia de Vries"
    ],
    "toc": [
        "Obsah\n1\tŽivot\n2\tGalerie\n3\tZajímavosti\n4\tPoznámky"
    ],
    "h1": [],
    "h2": [
        "Tissaia de Vries",
        "Základní informace",
        "Dodatečné informace",
        "Vztahy",
        "Výskyt",
        "Obsah",
        "Život",
        "Galerie",
        "Zajímavosti",
        "Poznámky"
    ],
    "h3": [
        "Jméno",
        "Titul",
        "Frakce",
        "Profese",
        "Stav",
        "Rasa",
        "Barva vlasů",
        "Dovednosti",
        "Ostatní",
        "Ve hře",
        "V knize"
    ],
    "content": [
        "\t\t\t\nŽivotopis\tNetflix\t\t\n\n\n\n\nTissaia de Vries\nTissaia rušící bariéru paláce Garstang\nZákladní informace\nJméno\nTissaia de Vries\nTitul\nArcimistryně\nFrakce\nKapitula čarodějů\nProfese\nČarodějka\n\nRektorka Arethusa\n\nDodatečné informace\nStav\nZesnulá\nRasa\nČlověk\nBarva vlasů\nTmavá\nDovednosti\nMagie\nVztahy\nOstatní\nYennefer (učednice)\nVýskyt\nVe hře\nZaklínač (zmíněna)\n\nZaklínač 2: Vrahové králů (zmíněna)\nZaklínač 3: Divoký hon (zmíněna)\n\nV knize\nKrev elfů\n\nČas opovržení\nKřest ohněm\nVěž vlaštovky\nPaní jezera\n\nTissaia de Vries byla pravděpodobně nejstarší a nejmocnější čarodějka vůbec, honosila se titulem Arcimistryně. Před událostmi na Thaneddu byla členkou Kapituly Bratrstva čarodějů a jako rektorka řídila školu pro čarodějky v Arethuse, později ji vystřídala Margarita Laux-Antille. Také to byla právě ona, kdo se ujal Yennefer jako své žákyně. Pomocí magie jí odstranila hrb a vyléčila ji z mnohých neduhů.\n\nSepsala dílo Otrávené zřídlo.\n\nObsah\n1\tŽivot\n2\tGalerie\n3\tZajímavosti\n4\tPoznámky\nŽivot\n\nByla proslulá především svojí elegancí a silným smyslem pro pořádek (neustále si upravovala svůj oděv), který některé doháněl k šílenství a u jiných vzbuzoval posměch. Účastnila se výzkumu genu Lary Dorren (Starší krve) společně s Francescou Findabair, Augustou Wagner, Leticií Charbonneau a Henem Gedymdeithem.\n\nBěhem převratu na ostrově Thaneddu se nemohla rozhodnout, zda se přidat na stranu Vilgefortze nebo Filippy Eilhart. Přikázala Yennefer, aby do sálu přivedla Ciri, která zde pronesla věštbu. V rozhodující chvíli na Garstangu rychlým zaklínadlem zrušila ochranná kouzla vázající palác od nepaměti, a tím vlastně nechtěně započala krvavou bitvu, po jejímž začátku se opět nemohla rozhodnout, na čí stranu se přidat, a proto utekla. Později bránila vstupu redanských vojáků na Garstang a teleportovala zraněného Geralta a magicky vyčerpanou Triss Ranuncul do Brokilonu.\n\nNěkolik dní po převratu sepsala dopis na rozloučenou a ve svém domě si podřezala žíly. Společně s dalšími těžkými ztrátami to znamenalo konec Bratrstva čarodějů a volnou cestu pro vznik Lóže čarodějek.\n\nGalerie\nTissaia v seriálu Zaklínač od Netflixu\nTissaia a mladá Yennefer\nZajímavosti\nDe Vries je časté holandské příjmení označující příslušníka národu Frísů.\nVries také může znamenat „zamrznout“.\nPoznámky\nV Popisu dynastií A. Sapkowského se zmiňuje, že mladá Ilona Laux-Antille byla po určitou dobu Tissainou asistentkou.\nV Zaklínači se objevuje Odvar De Vries a její jméno se objevuje v knize Čarodějové a čarodějky.\nVe hře Zaklínač 2 je zmíněna její kniha se spoluautorkou Margaritou Laux-Antille: Mistři magie kleteb, vybraná díla."
    ]
}