{
    "title": [
        "Triss Ranuncul"
    ],
    "toc": [
        "Obsah\n1\tVe hře Zaklínač\n1.1\tRomance\n1.1.1\tProlog\n1.1.2\tKapitola III\n1.2\tÚkoly\n1.3\tZápisy do Deníku\n1.4\tOdlišnosti od knihy\n1.5\tPoznámky\n2\tZaklínač 2: Vrahové králů\n3\tVe hře Zaklínač 3: Divoký hon\n3.1\tSvádění\n3.2\tKomentář vývojáře\n3.3\tZápisy do deníku\n4\tZe zákulisí\n4.1\tZaklínač 2: Vrahové králů\n4.2\tZaklínač 3: Divoký hon\n5\tZajímavosti\n6\tRozdíly oproti knihám\n7\tGalerie"
    ],
    "h1": [],
    "h2": [
        "Triss Ranuncul",
        "Informace",
        "Vztahy",
        "Reálný svět",
        "Obsah",
        "Ve hře Zaklínač",
        "Zaklínač 2: Vrahové králů",
        "Ve hře Zaklínač 3: Divoký hon",
        "Ze zákulisí",
        "Zajímavosti",
        "Rozdíly oproti knihám",
        "Galerie"
    ],
    "h3": [
        "Aka",
        "Národnost",
        "Tituly",
        "Rasa",
        "Pohlaví",
        "Profese",
        "Partner(ka)",
        "Výskyt",
        "Romance",
        "Úkoly",
        "Zápisy do Deníku",
        "Odlišnosti od knihy",
        "Poznámky",
        "Svádění",
        "Komentář vývojáře",
        "Zápisy do deníku",
        "Zaklínač 2: Vrahové králů",
        "Zaklínač 3: Divoký hon"
    ],
    "content": [
        "\t\t\t\nŽivotopis\tNetflix\t\t\n\n\n\n\nTriss Ranuncul\nZaklínač 3\nZaklínač\nInformace\nAka\nČtrnáctá z Pahorku, Nebojácná Ranuncul\nNárodnost\nTemerie\nTituly\nčarodějka z Lóže čarodějek\nRasa\nČlověk\nPohlaví\nŽena\nProfese\nčarodějka, rádkyně Foltesta\nVztahy\nPartner(ka)\nGeralt z Rivie na krátkou dobu\nReálný svět\nVýskyt\nKrev elfů,\nČas opovržení,\nKřest ohněm,\nVěž vlaštovky,\nPaní jezera,\nZaklínač (PC hra),\nZaklínač 2: Vrahové králů,\nZaklínač 3: Divoký hon\nTriss Ranuncul – čarodějka. Je přezdívána \"Čtrnáctou z pahorku\", protože se mylně domnívalo, že zemřela během bitvy o Soddenský pahorek.\n\nPřítelkyně Geralta z Rivie a Yennefer z Vengenbergu, přičemž ke Geraltovi chová velmi silné city. Setkáváme se s ní v Krvi elfů, kde nepotěší Yennefer svým krátkodobým poměrem s Geraltem při svém pobytu na Kaer Morhen.\n\nNějakou dobu se starala o Ciri a je jako její starší sestra. Jen díky jejím námitkám nebyly Ciri nakonec podány škodlivé elixíry, když zaklínači navrhovali, aby podstoupila Zkoušku trav, aby nějak udrželi její magickou sílu. To by totiž Ciri buď zabilo, nebo proměnilo v mutanta, což by znamenalo, že by se stala neplodnou jako ostatní zaklínači.\n\nJe zakládající členkou Lóže čarodějek a společně s Fercartem a Keirou Metz rádkyně krále Foltesta.\n\nJe známá pro svou krásu a své pěstěné kaštanové vlasy. Rovněž je to schopná léčitelka, která při sobě nosí spoustu magický lektvarů, které ale nikdy sama neužívá, protože je na magii alergická.\n\nV polském originále Triss Merigold, v české verzi kvůli možné záměně s Marigoldem (v polštině Jaskier) přejmenována na Triss Ranuncul (lat. \"Pryskyřník\").\n\nJe jednou z klíčových postav videoher Zaklínač, Zaklínač 2: Vrahové králů a Zaklínač 3: Divoký hon\n\n\n\n\nObsah\n1\tVe hře Zaklínač\n1.1\tRomance\n1.1.1\tProlog\n1.1.2\tKapitola III\n1.2\tÚkoly\n1.3\tZápisy do Deníku\n1.4\tOdlišnosti od knihy\n1.5\tPoznámky\n2\tZaklínač 2: Vrahové králů\n3\tVe hře Zaklínač 3: Divoký hon\n3.1\tSvádění\n3.2\tKomentář vývojáře\n3.3\tZápisy do deníku\n4\tZe zákulisí\n4.1\tZaklínač 2: Vrahové králů\n4.2\tZaklínač 3: Divoký hon\n5\tZajímavosti\n6\tRozdíly oproti knihám\n7\tGalerie\nVe hře Zaklínač\nVarování - Spoiler : Následují zásadní informace o ději, které mohou prozradit příběhové zápletky.\n\nTriss je jednou z hlavních postav hry Zaklínač. Je jedním z prvních lidí, které Geralt potkává poté, co ho zbylí zaklínači najdou ležet v bezvědomí v lese.\n\nBěhem přepadení Kaer Morhen je Triss vážně zraněna a potřebuje speciální lektvar. Jeho vyrobení je jedním z prvních herních úkolů. Po dramatickém boji s Azarem Javedem v bažinách, kdy je Geralt zraněn, se o něj Triss stará ve svém luxusním domě v Kupecké čtvrti. Během toho jí zahlédne, jak komunikuje s další čarodějnicí a poté je vyšetřen na \"vnitřní zranění\". Tak se Geraltovi otevře možnost sblížit se s Triss a získat tak první lechtivou kartičku, tzv. sex card.\n\nCelá hra je mimo hlavní úkoly protknuta Geraltovou snahou o získání vzpomínek a pocitů, které mu náležely. Částí této snahy je také jeho definování vztahu k Triss, který je přinejmenším velmi blízký.\n\nRomance\nProlog\n\nBěhem prologu po vyřešení invaze Salamandry na Kaer Morhen je Triss vážně zraněna a potřebuje speciální elixír, který musí Geralt vyrobit. Pokud se to neuspěchá, dá se během toho dostat k první sexuální scéně ve hře.\n\nKapitola III\n\nPokud byla zvolena Triss a ne Shani, aby se postarala o Alvina, je nasnadě druhá možnost romance, když je jí dán rubínový prsten a Geralt je během rozhovoru s Alvinem alespoň jednou neústupný.\n\nÚkoly\nAlvin\nChuť pomsty\nJde do tuhého\nLedové zrcadlo\nNóbl hostina\nPod ohnivým nebem\nPopel Wyzimy\nVšichni královi muži\nZámek a klíč\nZbroj, nepřímo a pouze při zvolení neutrality\nZřídlo\nZápisy do Deníku\n\tTriss Ranuncul je má přítelkyně. Viděla, jak umírám, a můj návrat do světa živých ji tedy velmi zaskočil. Je to čarodějka - jedna z nejtalentovanějších a nejvlivnějších. Má mnoho známých, zná také zaklínače z Kaer Morhen a je jednou z mála osob, které znají cestu k naší tvrzi. Mám pocit, že mě má Triss hodně ráda.\n\nSpolečně se mnou a zbývajícími zaklínači bránila Triss Kaer Morhen. Čarodějka se pustila do boje s tajemným mágem, jedním z velitelů útoku, a nakonec byla zraněna a ztratila vědomí. Ačkoli to zní paradoxně, je Triss alergická na magii a je nutné ji léčit pouze přirozenými elixíry.\n\nPo Leově pohřbu se čarodějka teleportovala do Wyzimy. Rozhodla se využít své rozsáhlé kontakty a získat informace o Salamandře. Triss slíbila, že mě vyhledá, jakmile se dostanu do Wyzimy.\n\nTriss mě vyhledala na blatech, kde jsem ležel v bezvědomí po střetnutí s Azarem Javedem. Čarodějka mě přenesla do svého domu v obchodní Wyzimě a starala se o mě, dokud jsem nenabyl vědomí. Po probuzení jsem vyslechl, jak Triss intrikuje s přítelkyněmi přes magický komunikátor, a už vím, že se záležitostí Salamandry zabývají i další čarodějky.\n\nPokud Geralt nechá Alvina v péči Shani:\n\nDal jsem Alvina do péče Shani. Triss dospěla k názoru, že k ní nemám důvěru a zvolil jsem si medičku. Čarodějka se urazila a vypadá to, že náš románek skončil.\n\nPokud Geralt nechá Alvina v péči Triss:\n\nDospěl jsem k názoru, že bude nejlépe, když dám Alvina do péče Triss. Čarodějka považuje mé rozhodnutí za důkaz důvěry. Dospěla k názoru, že ji mám raději než Shani, což vztah mezi námi posílilo.\n\nMarigold mi donesl dopis od Triss. Čarodějka mě poprosila, abych se postaral o Alvina. Triss se také bojí o mě - doufá, že až skončím svůj úkol, usadíme a společně vychováme Alvina.\n\nOdpověděl jsem Triss na dopis a vysvětlil jsem jí, co k ní cítím.\n\nPo Foltestově návratu do Wyzimy upadla Triss v nemilost - králi se nelíbily její politické ambice. Čarodějka má domácí vězení v královském paláci a její osud závisí na mém chování.\n\n— Neutrální cesta —Triss se ke mně přidala během útoku na Staré hradiště. Čarodějka mi pomáhá v mém pátrání. Řekl bych, že se chce Azarovi Javedovi pomstít za magický souboj v Kaer Morhen.\n\nV ledových pustinách jsem potkal Triss, tedy její obraz. Čarodějka mi pomohla v pronásledování velmistra.\n\n\t\nOdlišnosti od knihy\nPo její smrti na Soddenském pahorku a následném okamžitém znovuobjevení Triss zmiňuje, že \"už nikdy nebude moct nosit šaty s výstřihem\", což naznačuje, že utrpěla určitá závažná zranění na hrudi. Nicméně, ve hře poměrně odvážně odhaluje svůj výstřih bez jakékoliv známky zranění. Také říká, že jí \"všichni okamžitě poznali podle mých krásných vlasů. A já je už, sakra, neměla!\", čímž naznačuje, že během bitvy ztratila všechny vlasy nebo alespoň jejich podstatnou část. Dále však navazuje, že \"byli jsme vyléčeni, zafáčováni, vrátil se nám původní vzhled, vlasy i zrak\".\nVe hře je její barva vlasů červená, nicméně v knížkách je popisována jako kaštanová, což je lehce tmavější červená s temnými odstíny.\nV knížkách je Triss alergická na elixíry a může se léčit pouze skrze amulety. Ve hře je hned první mise donést jí speciální lektvar (ačkoli Vesemir naznačí, že kvůli její alergii vyžaduje speciální přísady).\nVe hře jsou Trissiny oči zelené, ačkoliv v knížkách jsou přirovnávány k Lapis Lazuli (modrá).\nPoznámky\nNa začátku kapitoly III se Triss nejspíše baví skrze zrcadlo s Keirou Metz.\nPokud se rozhodnete dát jí prsten, musí obsahovat rubín. Žádný jiný nepřijme. Navíc se musíte chovat jako správný otec a alespoň jednou Alvina usadit.\nMůžete najít zlatý rubínový pečetní prsten od Salamandrů v bažinách v kapitole III.\nPrsten zajistí druhou možnost sexu, třetí, pokud počítáme vyšetření vnitřních zranění zmíněně výše.\nTriss není během kapitoly III skoro doma, většinu času tráví na oslavě Leuvaardenů v Novém Narakortě od 17:30 do 3:00.\nZaklínač 2: Vrahové králů\n\nTriss Ranuncul hraje v druhém díle zaklínače jednu z větších hlavních rolí. Poprvé se objeví v prologu hry jako zaklínačova milenka, její city ke Geraltovi se od prvního dílu nijak nezměnily. Se zaklínačem putuje téměř celým příběhem a hráč několikrát dostane možnost s Triss \"zažít románek\". \n\nVe Floatsamu pomáhá Zaklínači připravit se na zabití kajrana, obrovské přerostlé nestvůry blokující doky města.\n\nDůležitější roli hraje v poslední části hry, kdy se příběh bude točit okolo Lóže čarodějek a několika konspiracím. Bude unesena Nilfgaardským velvyslancem a bude na hráči jestli jí půjde zachránit nebo zvolí jinou možnost.\n\nZápisy do Deníku (Zaklínač 2)\n\nČarodějku Triss Ranuncul znám už velmi dlouho, jelikož patří mezi nejbližší Geraltovy přítelkyně. V této mladé, hezké a nadané kouzelnici s rudými vlasy, pocházející z Mariboru, by jen málokdo hledal chichotající se dívenku, jíž kdysi byla.\nDíky svým znalostem, schopnostem a věrnosti se Triss dostala velice vysoko. Hrdinka od Soddenu, které se někdy přezdívalo Čtrnáctá z pahorku (jelikož byla omylem považována za čtrnáctou čarodějku, která v oné bitvě zahynula), seděla v radě temerského krále Foltesta. A ačkoli se říká, že královská přízeň je nevyzpytatelná – jelikož král jednou z Temerie všechny mágy vyhnal – v době našeho příběhu měla Triss opět Foltestovu důvěru. A co se týče zaklínače... stačilo se na jejich přátelství podívat a bylo jasné, že ti dva mají mnoho společného... a jak se říká, stará láska nerezaví.\nZ těchto důvodů se čarodějka po Foltestově smrti rozhodla, že zaklínači nejlépe pomůže, když mu zůstane po boku. Nedbala na to, že ohrozí svou pozici u dvora, a nabídla svou něžnou pomocnou ruku Geraltovi, ke kterému stále mnoho cítila.\nAčkoliv jsem tam sám nebyl, slyšel jsem o událostech na flotsamském pobřeží nesčetněkrát vyprávět. Třebaže byla Triss velice oslabená a sotva stála na nohou, dokázala udržet magickou bariéru a trojice hrdinů jen díky ní nezahynula šípy Scoia'tael.\nVe hře Zaklínač 3: Divoký hon\n\nTriss se v třetím Zaklínačovi vrací jako vůdkyně čarodějného podsvětí kvůli lovu na čarodějnice započatém Radovidem V. Její vzhled se příliš nezměnil, ale zajímavé jsou její setkání s Yennefer. Zdarma lze také stáhnout DLC, které Triss obleče do dlouhých šatů s poměrně obnaženým výstřihem (což neodpovídá knihám, kde je výslovně řečeno, že Triss nenosí nic odhalujícího dekolt, protože má popálené hrdlo od Soddenského pahorku).\n\nPo událostech, které se odehrály v Loc Muinne, se Triss a Geralt (kterému se již vrátila paměť) rozdělili. Triss se rozhodla usídlit se v Novigradu, jež se pro mnohé mágy stal bezpečným útočištěm, a založila si obchod poblíž středu města. Řád Věčného ohně nicméně prohlásil všechny čaroděje za zrádce a podvodníky a začal je zatýkat a vraždit.\n\nPři odhalení zrady\n\nTriss byla donucena vyhledat ochranu od Krále žebráků, kterému musela proplácet 80% svého zisku, zatímco se pokoušela vydělat dostatek peněz, aby mohla s ostatními mágy utéct z města. Geralt po svém příchodu do města našel Triss u Krále žebráků a pomohl jí zbavit zamořený mlýn krys. Majitel mlýna ji ale udal lovcům čarodějek a nebýt Geralta, byla by uvězněna.\n\nTriss se nechá zaujmout\n\nTriss doprovází Sigismunda Dijkstru do domu markraběte Henckela, aby se potkala s Geraltem, který pátrá po Dijkstrově ztraceném pokladu. Triss souhlasila, že bude riskovat svůj krk výměnou za Dijkstrovu finanční výpomoc při útěku čarodějů. Geralt poté informoval Dijkstru, že jeho poklad má Caleb Menge, vůdce lovců čarodějek. Když bývalý špion odešel, prozradil Geralt Triss, že Caleb má v zajetí i Dandeliona. Aby pomohla najít Ciri, vypátrala Triss, kde ho ukrývají. Musela se kvůli tomu nechat zajmout a mučit lovci čarodějek, zatímco se Geralt se snažil tyto informace dostat. Nakonec zabila všechny své trýznitele a hned nato i Mengeho.\n\nTriss a Ciri\n\nPokud Geralt pomůže Triss přepravit všechny mágy do Koviru, zapříčiní tím, že pozornost lovců se přesune na všechny nelidi. Také tím zajistíte, že Triss půjde do Kaer Morhenu, aby vám pomohla odrazit Divoký hon. Ještě než Divoký hon zaútočí, setká se šťastně s Ciri, které daruje magický kámen, jež při aktivaci sešle na zem ohnivou kouli, která poškodí všechny útočníky kromě Ciri samotné.\n\nPo bitvě jde s Yennefer a Avallac'hem do Novigradu a pokusí se o sjednocení Lóže čarodějek. Ubytuje se U Rozmarýnu a tymiánu, krčmě vlastněné Dandelionem. Štěstí jim ale nepřeje, protože Ida Emean rovnou odmítne a Francesca Findabair nemůže odejít ze svého království, ve kterém zuří válka.\n\nKdyž se Geralt později vrátí, nadává mu za to, že vystavil Ciri nebezpečí, když jí vzal na Sabbath, aby čelila Imlerithovi. Poté ho informuje, že jediná členka Lóže, kterou se jí podařilo nalézt, je Filippa Eilhart, jež byla uvězněna ve své soví podobě Arthurem de Vleesterem. Ten jí potom upnul kolem nohy dimeritiový kroužek. Co je ještě horší, dostala se do vlastnictví Zoltana Chivayho, který ji prohrál v karetní hře. Naštěstí se jí podařilo nalézt její pírko. Použitím hydromancie u fontány za Passiflorou vyvěštila, že je teď majetkem Sigismunda Dijkstry. Pospíchali k jeho lázním, kde Fillipa, bláhově zbavená kroužku, v lidské podobě rozpoutala peklo. Poté, co se Geraltovi podařilo ji zadržet, byla odvedena Triss do bezpečí.\n\nSvádění\n\nTriss se opije a nechá se políbit\n\nGeralt může několikrát znovu obnovit svůj románek s Triss. Když se snaží propašovat syna lady Ingrid Vegebuld přes lovce čarodějek, Triss se opije, což vede k tomu, že jí Geralt při ohňostrojích políbí. Pokud na konci Teď nebo nikdy Geralt vyzná svoji lásku (a za předpokladu, že ji předtím políbil), Triss na oko odjede na lodi do Koviru. Ale vrátí se, čímž přeruší Dijkstrovo vyprávění o jeho románku s Filippou Eilhart. Požádá o soukromý rozhovor s Geraltem v majáku, kde se spolu potom pomilují.\n\nPokud Geralt přijme Trissinu vizi společného života, políbí se\n\nBěhem hydromancie při pátrání po Fillipě se vize v odrazu vody změní na neznámý dům. Když na ni Geralt zatlačí, prozradí, že ji král Tankred nabídl místo dvorní rádkyně. Také dodá, že dům se nachází v Pont Vanis a bude patřit jí. Tam chce, aby se spolu po poražení Divokého honu usadili.\n\nSpolečný konec\n\nPokud Geralt najde jednu z Trissiných ztracených náušnic v posteli na Kaer Morhen, může jí ji vrátit. Během epilogu se Geralt a Triss usadí ve vzdáleném Koviru. Geralt sem tam vezme nějakou zakázku, spíše ze zvyku než z potřeby, protože Triss vydělává jmění jakožto rádkyně kovirského krále.\n\nPokud se Geralt pokusí svést Triss i Yennefer, navnadí ho na společnou trojku, přičemž ho ale nechají přivázaného v posteli U Rozmarýnu a tymiánu.\n\nPokud Geralt v hlavním příběhu svedl Triss, objeví se pak během jeho dobrodružství i v Toussaintu, kde ji pak lze stále nalézt na lavičce v jeho vinici.\n\nPo úkolu Blood run Geralt obdrží dopis od Triss, který odstartuje úkol Turn and Face the Strange. Dopis je předčítán jejím hlasem, a nejenže nám detailně popíše, co objevila ve výzkumu Profesora Moreau, ale také vyjadřuje, jak moc si Triss přeje, aby byl Geralt v bezpečí a brzo se k ní vrátil.\n\nBěhem úkolu The Warble of a Smitten Knight může při rytířském utkání Geralt přísahat na lásku svojí slečny. Pokud je tou Triss, Geralt pronese \"přísahám na lásku svojí paní, Triss Ranuncul, že budu dodržovat rytířské ctnosti\". (pozn. překladatelky: nehrála jsem hru v češtině, takže pokud někdo ano, ať klidně přepíše přesná Geraltova slova.)\n\nKdyž je hotová hlavní dějová linie Krve a vína, může se Geralt vrátit domů na Corvo Bianco, kde ho čeká překvapení, a sice Triss. Obejmou se a vydají ven, na prosluněný hrbolek, ze kterého lze vidět celou vinici. Tam spolu vedou debatu na mnohá témata, včetně aktuální situace v Koviru a svých vlastních romantických plánech, které mají pro budoucnost.\n\nKomentář vývojáře\n\nTriss Ranuncul je v našich hrách určitě jedna z hlavních vedlejších postav, protože se ocitla ve všech třech pokračováních a hrála zcela klíčovou roli. Tahle mladá, ale neuvěřitelně talentovaná čarodějka sdílí s Geraltem velice komplikovanou minulost. Jejich vztah je někde mezi přechodným románkem a dlouholetým, pevným přátelstvím.\n\nCharakteristický vzhled Triss Ranuncul, jako tvar jejího obličeje, účes a postava, byl založen na modelu vytvořeném pro druhou hru. Jediné, co se hodně změnilo, je její oblečení – teď je elegantnější, víc zapadá do Novigradu, města bohatství a módy, ve kterém teď žije. Pořád na něm lze ale vidět její vlastní styl, například zalíbení ve střizích, které zdůrazňují její úzký pas, což je v knihách Trissina největší pýcha.\n\n– str. 120, The Witcher 3: Wild Hunt Artbook\n\n\n\n\n\n\n\n\n\n\nZápisy do deníku\n\nVždy jsem považoval za věc mimořadné pýchy, že můžu počítat Triss Ranuncul z Mariboru mezi své nejdražší a nejbližší přátele. Tato výjimečně nadaná čarodějka byla zářící hvězdou svého povolání, bývalou dvorní poradkyní krále Foltesta a slavnou hrdinkou z bitvy u Soddenu, známou jako Čtrnácta z Pahorku - a přeci žádným způsobem nepřípomínala své často nesnesitelně hašteřivé sestry v magii. Její šikovná mysl, vřelý úsměv a značné osobní kouzlo dokázalo roztát i ta nejzatvrzelejší srdce.\n\nAčkoli můj vztah k Triss byl vždy povahou bratrský, Geralt z Rivie v jednom okamžiku její šarm shledal neodolatelným. Od té doby byli tito dva provázáni city mnohem hlubšími než povrchním záletem pomíjívé lásky.\n\nYennefer řekla Geraltovi, že se Triss nedávno usadila ve svobodném městě Novigradu.\n\nZe zákulisí\nZaklínač 2: Vrahové králů\nSoubor:Triss-three games.png\n\nTriss (V druhém díle, prvním a třetím)\n\nČarodějnice Triss Ranuncul, Geraltova přítelkyně a bývalá milenka, je jednou z nejdůležitějších vedlejších postav v Zaklínači 2: Vrahové králů. Doprovází našeho hrdinu na cestách a hráčova rozhodnutí ohledně ní hluboce ovlivní příběh.\n\n\"Pokud Triss Ranuncul nemůže být moje přítelkyně, chci, aby alespoň byla moje sestra\" — tato fráze se může zdát humorná, ale vystihuje přesně to, o co jsme se snažili, když jsme dělali na jejím novém vzhledu. Její vzhled se změnil asi nejvíc ze všech z předchozí hry. Její nové oblečení má být stejně tak elegantní jako pohodlné a praktické pro cestování.\n\nPoužili jsme doublet z 15. století. Jeho úzký střih skvěle zvýrazňuje čarodějčinu postavu, hlavně, když je spárován s kalhotami a vysokými botami. Mužské oblečení, bezprsté kožené rukavice a sepnuté vlasy, jí odlišují od ostatních žen a dělají z ní \"tomboye\". Trissina povaha se také změnila. Už není ta holka, co se \"směje jako zvoneček\". Teď je z ní rozhodná, odvážná žena. Ví, co chce, a nebojí se riskovat, aby toho dosáhla. Její nový vzhled toto odráží. Dá se říct, že Triss vyrostla a zmoudřela, ačkoli neztratila svůj osobní šarm a půvab.\n\nZaklínač 3: Divoký hon\n\nTriss je prostě jedna z hlavních vedlejších postav ve všech našich hrách, protože hraje velmi důležitou roli v klíčových momentech. Tato mladá, ale neobyčejně nadaná čarodějnice je s Geraltem propojena komplikovanou historií, která leží někde mezi střídavým románkem a hlubokým, mnohaletým přátelstvím.\n\nTrissiny hlavní znaky, jako tvar jejího obličeje, styl účesu a postava, byla převážně založeny na jejím vzhledu z předchozí hry. Jenom její oblečení se rapidně změnilo— je teď elegantnější, víc zapadá do stylu Novigradu, města bohatství a módy, ve kterém teď žije. Trissino oblečení odráží její pohnutky a také její zalíbení ve střizích, které podtrhnou její úzký pas, její hlavní chloubu.\n\nZajímavosti\nV Krvi Elfů se naráží na to, že Triss nedokázala pochopit vztah mezi Geraltem a Yennefer, a tak moc ji to fascinovalo, že použila trochu magie, aby svedla Geralta.\nTriss se objevila na obálce polského Playboye (05/2011).\nJméno \"Triss\" znamená šťastný nebo požehnaný (z latiny).\nTřetí díl obsahuje alternativní oblečení pro Triss zdarma.\nRozdíly oproti knihám\nPo její \"smrti\" na Soddenském pahorku a následném vzkříšení si Triss povzdechne, že \"už nikdy nebude moct nosit šaty s odhaleným dekoltem\", což naznačuje, že si na hrudi stále nese památky bitvy. Nicméně ve hrách se poměrně obsáhle odhaluje, přičemž na jejím hrdle nelze spatřit žádné známky jizev. Také tvrdí, že \"ostatní mě znali jen zpovzdálí, poznávali mě hlavně podle mých nádherných vlasů. A já jsem, sakra, už žádné neměla!\", čímž říká, že při bitvě přišla o všechny, nebo alespoň značnou část svých vlasů. Potom ale dodává: \"Byli jsme vyléčeni, sešiti, náš dřívější vzhled se nám vrátil, stejně jako vlasy a zrak\".\nVe hrách ji vidíme s červenou kšticí, nicméně v knihách jsou její vlasy popisované jako kaštanové barvy, což je pouze načervenalá hnědá.\nV příbězích je Triss alergická na magické lektvary, takže se může léčit pouze skrze amulety. Ve hře je ale jako jeden z prvních úkolů nasbírat ingredience na léčivý lektvar pro Triss (ačkoli Vesemir se letmo zmiňuje o její alergii, a tedy že lektvar potřebuje speciální ingredience).\nVe hře jsou její oči zelené, ale v knížce jsou modré.\nGalerie\nTriss Merigold Gwent standalone card art.png"
    ]
}