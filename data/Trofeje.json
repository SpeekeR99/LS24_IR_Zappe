{
    "title": [
        "Trofeje"
    ],
    "toc": [
        "Obsah\n1\tKapitola I.\n2\tKapitola II.\n3\tKapitola III.\n4\tKapitola IV.\n5\tKapitola V."
    ],
    "h1": [],
    "h2": [
        "Obsah",
        " Kapitola I.",
        " Kapitola II.",
        " Kapitola III.",
        " Kapitola IV.",
        " Kapitola V."
    ],
    "h3": [],
    "content": [
        "\t\n\t\n\t\n\t\n\nBěhem hry může hráč narazit až na 10 \"trofejních\" nestvůr. Ty mají několik společných znaků:\n\núkol s nimi spojený se nezobrazí, dokud není bestie zabita a trofej sebrána\npo zabití nestvůry je zapotřebí vzít povětšinou její hlavu, nabodnout ji na hák a odnést někomu, kdo za ni zaplatí\nv každé kapitole jsou vždy právě 2 \"trofejní\" nestvůry\n\n\nO nestvůrách informují a odměny vyplácí Královský lovčí (Kapitola I., III. a V.), Vincent Meis (Kapitola II.) a Tobias Hoffman (Kapitola IV.). Pokud budete pilně zabíjet tyto nestvůry, dostanete po zabití třetí nestvůry runový kámen Swarog, po zabití páté runový kámen Perun a po zabití všech deseti nestvůr speciální bonus (viz níže).\n\n\n\n\nObsah\n1\tKapitola I.\n2\tKapitola II.\n3\tKapitola III.\n4\tKapitola IV.\n5\tKapitola V.\n Kapitola I.\n\nPrve je třeba říct, že nelze nést více trofejí než jednu a to bez ohledu na zbroj/Kapitolu. Není to značný handicap, ale hra je příjemnější, když se podle toho zařídíte. Pokud se ale kouknete pozorně na zbroj, konkrétně na trofejní hák, například Eskela, uvidíte, že má háky dva.\n\nU mlýna v Podhradí se v noci objevuje topivec Nadir (\"Nestvůra z jezera\") s několika kamarády. Po splnění úkolu pro Mikula se vydají jeho kamarádi propátrat zasypaný zbytek krypty. Mezi jejich těly najdete alghúla Ozzrela (\"Král krypty\").\n\nNa obě příšery se vyplatí použít znamení Aard a dorazit je. Nezapomeňte odevzdat trofeje.\n\n\n\n\n Kapitola II.\n\nPrvní je Velký kurolišek ve stokách, kterého můžete přemoci se Sigfriedem (\"Nestvůra ve stokách\"). Další je velká archespora Coccacidium v bažinách (\"Krvežíznivá rostlina\"). Na ni je nejlepší použít znamení Igni se skillem podpálení a útok na dálku, jinak působí značné problémy. Trofeje odevzdejte Vincentovi.\n\n Kapitola III.\n\nWoref (\"Bílý tesák\") je k nalezení u hřbitova golemů, zvláště po dokončení úkolu \"Čas sklizně\". Na ostrůvku mezi hájem druidů a bývalým táborem Scoia'tael (nyní Salamandry) je velká wyverna Moa (\"Dravá wyverna\").\n\nOba by neměli představovat problém - jen Moa se svými wyvernami by mohla být trochu obtížnější. Mimochodem, na jejich ostrůvku je i vynikající meč Harvall (tělo posla). Trofeje vybírá Lovčí.\n\n\n\n\n Kapitola IV.\n\nU potoka poblíž \"opuštěného domu na kopci\" v Polích je agresivní kněz rybolidí Teyu s přáteli (\"Kněz rybolidí\") a v kryptě v Polích prastarý nekrofág Ureus (\"Letitý nekrofág\"). Trofeje vybírá Tobias Hoffman.\n\n\n\n\n Kapitola V.\n\nV druidské jeskyni najdete opět Královského lovčího, který ani v těchto časech nepřestal plnit své úkoly. Pak stačí už jen pobít v noci na kopci s kryptou strigy garkaina Vespera (\"Krvavá křídla\") a bruxu Lilly (\"Upírka z bažin\").\n\n\nPokud jste odevzdali všech deset trofejí, promluvte si opět s Lovčím. Je bez peněz, ale chce vás ocenit a nabídne vám proto jeden ze svých mečů - stříbrný nebo železný."
    ]
}