{
    "title": [
        "Trpaslíci"
    ],
    "toc": [],
    "h1": [],
    "h2": [
        "Ve hře Zaklínač"
    ],
    "h3": [
        "Zápisy do Rejstříku",
        "Zdroje"
    ],
    "content": [
        "Trpaslík\n\nV pořadí (pravděpodobně) druhý národ, který se objevil ve světě zaklínače Geralta z Rivie.\n\nNeví se, zda se jedná o původní národ v tomto světě, ale trpaslíci sami jsou o tom přesvědčeni. Tradičním centrem jejich kultury je Mahakam, horská oblast bohatá na rudy proslulá jako centrum světového zpracování kovů.\n\nTrpaslíci jsou pověstní svými kovářskými, metalurgickými a hornickými dovednostmi. Mají rovněž velkou zálibu ve zlatě a drahých kamenech a díky tomu se také uplatňují jako skvělí bankéři a obchodníci. Rovněž jejich žoldnéři patří pro svou odvahu a houževnatost mezi nejvyhledávanější a nejlépe placené.\n\nV součastnosti jich většina přebývá buď v ghettech lidských měst, kde jsou terčem posměchu, pronásledování a dokonce pogromů (kvůli jejich účasti v povstání Scoia'tael), anebo ve \"svém\" Mahakamu.\n\nNarozdíl od elfů mají již zkušenost s životem pod nadvládou jiné rasy (právě elfů), a tak se povětšinou snaží o pokojné soužití s lidmi v rámci jim vymezených čtvrtí v lidských městech.\n\nTrpaslíci jsou proslulí svou přímou, jednoduchou a často bodrou povahou, mají dobrý smysl pro obhroublý humor. Geralt z Rivie má dva dobré trpasličí přátele: Yarpena Zigrina a Zoltana Chivaye (oba žoldnéře). Proslulí jsou rovněž bankéři z rodin Giancardi a Vivaldi.\n\nV českém překladu knih i PC hry mluví trpaslíci moravským dialektem.\n\nVe hře Zaklínač\n\t\t\t\t\t\nGolan Vivaldi\nMalcolm Stein\nMunro Bruys\nYaren Bolt\nZahin Schmartz\nZoltan Chivay\n\n\n\n\n\n\n\nZápisy do Rejstříku\n\tTrpaslíci\n\n\"Trpaslíci jsou menší než lidé, ale jsou mohutněji stavění a mají větší svalstvo. Muži nosí dlouhé vousy. Většinou se chovají hrubě, obyčejně jsou vcelku veselí, ale také tvrdohlaví. Jsou považováni za skvělé válečníky řemeslníky, našli si své místo i v lidském společenství. Přesto část mladých trpaslíků vstupuje v řady povstalců Scoia'tael, ve snaze vydobít více práv pro nelidi a zastavit pronásledování.\"\n\n\"Trpaslíci jsou jednou ze starších ras. Kdysi byli společně s elfy dominující rasou, dnes je jedinou větší enklávou trpaslíků Mahakam, město bohaté na všechny možné kovy a minerály. Ze všech starších ras se právě trpaslíci nejlépe sžili s lidmi a ochotně bydlí v lidských městech. Podnikají a jsou často velmi bohatí, ale potýkají se s nenávistí a nedůvěrou. Během války s Nilfgaardem se trpaslíci proslavili jako žoldáci, ale mnoho z nich bojovalo v komandech Veverek proti královstvím Severu.\"\n\nZdroje\nProti nelidem"
    ]
}