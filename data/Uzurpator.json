{
    "title": [
        "Uzurpátor"
    ],
    "toc": [],
    "h1": [],
    "h2": [
        "Vláda",
        "Svržení a smrt",
        "Zajímavosti"
    ],
    "h3": [],
    "content": [
        "Uzurpátor je šlechtic, který okolo roku 1237 svrhl Nilfgaardské císaře Ferguse var Emreise. Jeho pravé jméno dodnes není známo.\n\nVláda\n\nPo svrhnutí Ferguse se sám jmenoval císařem Nilfgaardu. Krátce po usednutí na trůn vyhlásil všeobecnou amnestii, které využil například Vysogota z Corvia. Během své vlády pokračoval v expanzi na sever, roku 1239 anektoval Ebbing, dobyl Metinnu, Nazair a roku 1250 Maecht.\n\nSvržení a smrt\n\nRoku 1257 skupina vedená Ardalem aep Dahym, Vilgefortzem a dalšími stoupenci Emhyra var Emreise povstala proti Uzurpátorovi, svrhla ho a popravila. Po smrti Uzurpátora začal Emhyr proces odstraňování jeho jména z historie, v čemž následně pokračoval i jeho nástupce Morvran Voorhis.\n\nZajímavosti\nNa základě Uzurpátorovy smrti vznikla Emhyrova přezdívka \"Bílý plamen tančící na mohylách nepřítele\".\nV polské hře Wiedźmin: Gra Wyobraźni z roku 2001 je Uzurpátor označen jako \"Torres\". Toto označení je však zřejmě chyba a došlo k záměně s císařem Torresem var Emreisem."
    ]
}