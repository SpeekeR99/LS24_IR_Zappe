{
    "title": [
        "Vereena"
    ],
    "toc": [],
    "h1": [],
    "h2": [
        "Fyzický popis",
        "Poznámky"
    ],
    "h3": [],
    "content": [
        "Vereena je mocná bruxa, milující prokletého muže jménem Nivellen; ačkoli jejich vztah pro něj není nejvýhodnější.\n\nNivellen si o Vereeně myslí, že je rusalka, což řekne i zaklínači Geraltovi; nasledujícího dne se ale Geralt dozví, kdo Vereena skutečně je - těsně předtím, než se spolu střetnou v boji. Málem Geralta připraví o život, zachrání ho však Nivellen, když svou lásku probodne tři sáhy dlouhou žerdí, po čemž ji Geralt usekne hlavu.\n\nFyzický popis\n\nV lidské formě je to drobná, útlá žena s obříma, černýma očima a úzkými bledými rty; ty kryjí bělostné ostré tesáky. Její kůže je téměř albinoticky bledá. Pohybuje se velmi lehce, jakoby se ani nohama nedotýkala země.\n\nV netopýří formě je celá černá a enormně velká.\n\nPoznámky\nVereena miluje ptáky.\nJejí jméno znamená \"pravda, opravdová\" (stejně jako její láska k Nivellenovi)\nVystupuje v povídce \"Zrnko pravdy\" v povídkové sbírce \"Poslední přání\""
    ]
}