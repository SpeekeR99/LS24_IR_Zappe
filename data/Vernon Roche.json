{
    "title": [
        "Vernon Roche"
    ],
    "toc": [
        "Obsah\n1\tŽivot\n2\tZaklínač 2: Vrahové králů\n2.1\tProlog\n2.1.1\tSouvisející úkoly:\n2.2\tKapitola I.\n2.2.1\tPříchod do Flotsamu\n2.2.2\tSouvisející úkoly:\n2.2.3\tVyšetřování ve městě Flotsam\n3\tZ deníku\n4\tGalerie"
    ],
    "h1": [],
    "h2": [
        "Vernon Roche",
        "Informace",
        "Reálný svět",
        "Obsah",
        "Život",
        "Zaklínač 2: Vrahové králů",
        "Z deníku",
        "Galerie"
    ],
    "h3": [
        "Aka",
        "Národnost",
        "Tituly",
        "Rasa",
        "Pohlaví",
        "Výskyt",
        "Prolog",
        "Kapitola I."
    ],
    "content": [
        "Vernon Roche\nRoche ve hre Zaklínač 2: Vrahové králů\nInformace\nAka\n„Zkurvysyn“\nNárodnost\nTemeřan\nTituly\nvelitel Modrých pruhů a později velitel Temerských partizánů (rebelů)\nRasa\nčlověk\nPohlaví\nmuž\nReálný svět\nVýskyt\nZaklínač 2: Vrahové králů,\nZaklínač 3: Divoký hon\nVernon Roche je velitel Modrých pruhů, speciálních jednotek Temerské armády. Je pravou rukou krále Foltesta, který ho také vysílá na speciální mise a důležitá poslání na kterých by jiní nemuseli uspět. Dále se jedná o lovce nelidí, který již dlouho dobu pracuje na dopadení skupiny Veverek mordující lidi v okolí Flotsamu a jejich vůdce Iorvetha.\n\nPoprvé se s ním setkáváme v prologu hry Zaklínač 2: Vrahové králů, když se společně se zaklínačem Geraltem, Triss a jednotkami krále Foltesta spolupracuje na dobytí hradu La Valette.\n\nObsah\n1\tŽivot\n2\tZaklínač 2: Vrahové králů\n2.1\tProlog\n2.1.1\tSouvisející úkoly:\n2.2\tKapitola I.\n2.2.1\tPříchod do Flotsamu\n2.2.2\tSouvisející úkoly:\n2.2.3\tVyšetřování ve městě Flotsam\n3\tZ deníku\n4\tGalerie\nŽivot\n\nRocheho matka pracovala jako pouliční prostitutka, protože jeho otec od ní utekl ještě před Vernonovým narozením. Nikdy neměl kvůli \"povolání\" své matky příliš přátel a ostatní ho nejčastěji nazývali přezdívkou \"zkur*ysyn\".\n\nRoche se díky svým schopnostem zavděčil králi Foltestovi, který z něj udělal vojáka svých Modrých pruhů, tajných jednotek sloužících přímo pod samotným králem, kde sloužil již čtyři roky a později se stal jejich velitelem. Za svou oddanost a schopnost byl dvakrát vyznamenán Řádem Statečnosti. \n\nJe zodpovědný za zabití mnoha elfů, mezi nimi i žen a dětí. Byl také vůdcem Mahakamského masakru. Později se díky svým schopnostem a věrnosti stal královou pravou rukou a získal moc i vliv ve Wyzimě.\n\nZaklínač 2: Vrahové králů\nVarování - Spoiler : Následují zásadní informace o ději, které mohou prozradit příběhové zápletky.\nProlog\n\nVernon Roche je pověřen vyslechnutím zaklínače Geralta, který je podezírán z vraždy krále Foltesta a má být následujícího dne za svůj zločin popraven. Velitelův výslech mapuje celý Zaklínačův den, který se týká převážně útoku na hrad La Valette, kterého se účastnil i velitel a přispěl svými schopnostmi. Postupně během výslechu rozkrývá spoustu nejasností panujících kolem vraždy jeho milovaného krále. Nakonec uvěří v Geraltovu nevinu a rozhodne se mu pomoci uprchnout s tím, že mu pomůže nalézt pravého vraha Temerského krále. \n\nNechá Zaklínači klíče od pout a poté přikáže stráži, aby jej odvedla zpět do cely. Mezitím nechává Velitel připravit loď, své muže a vyčkává na příchod Zaklínače v přístavu. Jakmile se tak stane vyplují spolu s ostatními do obchodní stanice jménem Flotsam. \n\nSouvisející úkoly:\nVrahové králů\nZkouška ohněm\nDo chrámu\nKrev jeho krve\nKapitola I.\nPříchod do Flotsamu\n\nKrátce po připlutí do oblasti ve které se nachází Flotsam vyráží společně s Geraltem a Triss na průzkum, který jej zavede až k jeho úhlavnímu nepříteli veliteli zdejších nelidí Iorvethovi, ihned se pustí do vzájemného představování, které následně vyvrcholí až v boj.\n\nPokud Geralt (hráč) nepožádá Triss, aby se pokusila zajmout Iorvetha pomocí své magie, pokusí se Roche zabít svého nepřítele vrženou dýkou, neuspěje.\n\nÚtok Scoia'taele se mu povede přežít díky včasné reakci Čarodějky, která Vernona i Geralta zachrání před vystřelenými šípy svým obranným kouzlem, je však vyčerpána a Roche je nucen společně s ostatními ustoupit do k obchodní stanici, během ústupu nese oslabenou Triss, zatím co Geralt svým mečem likviduje všechny nepřátele jenž se pokusí usilovat o jejich život.\n\nSouvisející úkoly:\nTvrdé přistání\nVyšetřování ve městě Flotsam\n\nSpolečně s Geraltem a svými Modrými pruhy provádí vyšetřování v obchodní stanici Flotsam a přilehlého okolí, pátrá po Iorverthovi, který by mohl být klíčem k vrahovy Temerského krále, zároveň provádí vyšetřování týkající se velitele zdejší stráže a starosty města Bernarda Loreda.\n\nPo skončení událostí z Druhé kapitoly s Rochem odcházejí do Loc Muinne, kde proběhne vyvrcholení hry.\n\nKonec spoileru.\nZ deníku\n\nMezi věrnými každého vládce je muž, jako je Vernon Roche. Odvážný a odhodlaný, připravený splnit každý rozkaz, a na dvoře tak nenáviděný, aby mu bylo jasné, že si svou pozici zachová jedině naprostou oddaností a věrnými službami králi. Roche byl velitelem Modrých pruhů, zvláštních oddílů krále Foltesta, které se mimo jiné proslavily nelítostným pronásledováním Scoia'tael a „usměrňováním“ nelidí. Právě pod velením Vernona Roche si oddíly získaly takovou proslulost. A jejich velitel si zase získal přízeň a důvěru krále Foltesta. Stačilo říct jediné slovo a Vernon by pro svého pána vstoupil do ohně. Nanejvýš by se jej zeptal, jak dlouho tam má zůstat. V době, kdy náš příběh začíná, byl Vernon Roche přesně takový.\n\nVarování - Spoiler : Následují zásadní informace o ději, které mohou prozradit příběhové zápletky.\n\nVernon prokázal svou prozíravost, když odmítl uvěřit v Geraltovu vinu. Spousta věcí nedávala smysl a velitel Modrých pruhů se rozhodl riskovat spolupráci s hlavním podezřelým, jen aby se dostal k pravému vrahovi svého krále, kterému zůstal věrný i po jeho smrti.\n\nVernon pokračoval ve svém soukromém vyšetřování a zamířil na hranice mezi Temerií a Aedirnem. Díky svému nejlepšímu zvědovi Roche věděl, že by se vrah mohl pohybovat mezi Veverkami, které se skrývaly v lesích poblíž obchodní stanice Flotsam. A tak královský ohař Vernon Roche opět vyrazil na lov...\n\nSeznam úspěchů a hrdinských skutků Vernona Rocheho byl téměř tak dlouhý jako seznam zvěrstev a krutostí, které údajně spáchal také. Ovšem jak hlásají i nápisy na zdech oxenfurtské univerzity: „Snažit se nelidi postavit do latě je jako válet se v blátě – každý se přitom zašpiní, obvykle od krve.\"\n\nKonec spoileru.\nGalerie\nVernon Roche Gwent standalone card art.jpeg\nVernon Roche Gwent standalone card art 1.png"
    ]
}