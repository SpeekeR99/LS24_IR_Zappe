{
    "title": [
        "Vilgefortz"
    ],
    "toc": [],
    "h1": [],
    "h2": [
        "Vilgefortz",
        "Informace",
        "Reálný svět",
        "Popis",
        "Galerie"
    ],
    "h3": [
        "Národnost",
        "Tituly",
        "Profese",
        "Výskyt"
    ],
    "content": [
        "\t\t\t\nŽivotopis\tNetflix\t\t\n\n\n\n\nVilgefortz\nVilgefortz - Jana Komárková\nInformace\nNárodnost\nKovir (?)\nTituly\nčaroděj s kapituly čarodějů\nProfese\nčaroděj\nReálný svět\nVýskyt\nKrev elfů,\nČas opovržení,\nKřest ohněm,\nVěž vlaštovky,\nPaní jezera\nVilgefortz – charismatický, inteligentní, sofistikovaný a zároveň absolutní zosobnění Zla.\n\nPopis\n\nVilgefortz je pravděpodobně nejschopnějším a nejmocnějším mágem v knihách A. Sapkowského (pravděpodobně s Tissaiou de Vries) a má jedinou špatnou vlastnost - je absolutně posedlý mocí a je schopen čehokoli, obětovat cokoliv, riskovat cokoliv, aby dosáhl svého. Jedna z nejvíce hrůzunahánějících postav celé ságy.\n\nVarování - Spoiler : Následují zásadní informace o ději, které mohou prozradit příběhové zápletky.\n\nVilgefortz je geniálním zosobněním padoucha, je neobyčejně pohledný, neobvykle inteligetní, velice odvážný a nijak neprahne po majetku. Zato je ale doslova posedlý mocí a snaží se jí získat pro sebe co nejvíce.\n\nZřejmě úplnou náhodou narazí na staré elfí listiny, na jejichž základě správně usoudí, že dítě princezny Cirilly z Cintry bude mít neobyčejné magické schopnosti; schopnosti tak velké, že by mu umožnily ovládnout celý svět a také miliardy dalších, paralelních světů, mezi nimiž by mohl cestovat.\n\nPoté Vilgefortz podnikne potřebné, nelidské pokusy na těhotných dívkách a uvědomí si, že dítě nebude mít toto nadání vrozené, ale že jej získá až od matky během těhotenství. Vilgefortz pak dospěje k závěru, že pokud se mu podaří extrahovat tuto placentální krev a tu si poté \"vlít do žil\", sám získá tyto neobyčejné schopnosti. (Život rodičky by byl při tomto procesu samozřejmě brutálně a nelidsky ukončen).\n\nA tak mág nabídne svou pomoc synovi svrženého císaře Nilfgaardu - Emhyru var Emreisovi - a nabídne se, že mu pomůže k trůnu, na který je mu upírán nárok. Pro úspěšné splnění plánu - Emhyr je totiž otec Ciri - je Emhyr přemístěn z dosahu autoritativní a nevlídné Callanthé pomocí Vilgefortzova exhaustoru na hlubině Sedny (jeho žena Pavetta při tom umírá) a nakonec se po úspěšném převratu stane císařem Nilfgaardu. Ústřední objekt Vilgefortzova zájmu - prinzezna Ciri - mu ale uniká a nakonec se ocitá pod ochranou zaklínače Geralta z Rivie.\n\nVilgefortz začíná posílat najaté vrahy, zejména své dva oblíbence, mága Rienceho a půlelfa Schirrú, aby Ciri vypátrali a přivedli.\n\nKdyž už má Ciri na dosah na ostrově Thanedd, Geralt jej při marném boji na čas zdrží a Ciri se podaří těsně uniknout nestabilním portálem ve Věži racka (při výbuchu portálu navíc mág přijde o polovinu obličeje).\n\nNakonec se Vilgefortz ukryje před mstivými čarodějkami z Lóže na hradě Stygga a spojí se se \"zastáncem demokracie\" a zrádcem Stefanem Skellenem a legendárním zabijákem a Ciriinou \"nemesis\" Leem Bonhartem, aby konečně Ciri dopadl.\n\nKdyž mu i podruhé Ciri uteče - tentokrát portálem ve Věži vlaštovky - už začne ztrácet naději, Ciri se mu ale nakonec vydá dobrovolně. V nejméně vhodnou chvíli je ale Vilgefortzův hrad napaden a sám Vilgefortz je, díky neuvěřitelné náhodě, zabit zaklínačem Geraltem z Rivie, který tak už definitivně vyčerpá své životní štěstí.\n\nKonec spoileru.\n\nPozn.: Samotné jméno Vilgefortz je narážkou na jméno jednoho z hlavních antagonistů románu Hrabě Monte Christo: královského prokurátora de Villeforta, člověka ryze čestného a spravedlivého, který ale kvůli svým ambicím opustí své zásady a raději odsoudí na doživotí nevinného, než aby ztratil svou kariéru.\n\nGalerie\nGwent cardart Vilgefortz.jpg\nVilgefortz with his crystal eye by Denis Gordeev.\nFighting Geralt on Thanedd Isle, Spanish exclusive cover of the Time of Contempt."
    ]
}