{
    "title": [
        "Vincent Meiss"
    ],
    "toc": [],
    "h1": [],
    "h2": [
        "Úkoly",
        "Zápisy do Deníku",
        "Poznámky"
    ],
    "h3": [],
    "content": [
        "Kapitán stráží ve Wyzimě, najdete jej v Chrámové čtvrti. U svých mužů se těší dost značné úctě a respektu. A to i navzdory tomu, že během noci je obvykle z neznámých důvodů k nenalezení. Proto jej Geralt začne podezřívat ze spolupráce se Salamandrou...\n\n\nJeho jméno můžete očistit po splnění úkolu \"Krysa\"; za odměnu Vám dá pečetní prsten městské stráže.\nV Kapitole III se z Vincenta může stát váš dobrý přítel nebo naopak smrtelný nepřítel.\n\nPostava byla stvořena pro herní verzi Zaklínače, v knihách se nevyskytuje.\n\nVarování - Spoiler : Následují zásadní informace o ději, které mohou prozradit příběhové zápletky.\n\nKapitán Vincent vede dvojí život. Ve dne je odhodlaným velitelem městské stráže, byť se občas musí zapřít a prostě jen splnit rozkaz (jako v Magistrově případě), v noci se mění ve vlkodlaka a bere zákon do vlastních rukou... tedy spíš tlap, drápů a zubů. Jako \"temný mstitel\" Wyzimu zbavuje hrdlořezů, násilníků, banditů, zvlášť rád pak Salamandrů.\n\nZa tím účelem si ve sklepě jednoho z opuštěných domů v Kupecké čtvrti zřídil doupě, ze kterého vyráží na své trestné výpravy, a které je s jeho sídlem v Chrámové čtvrti spojené podzemním průchodem přes stoky. Do něj se uchyluje před setměním, přičemž kolem sebe trousí nedopečené výmluvy (\"Blíží se úplněk... a já mám nějaké papírování.\").\n\nNení jasné, jak ke kletbě přišel, ani kdo z jeho okolí o ní ví. Krom prostitutky Carmen je možné, že se o jeho tajemství dozvědělo i několik mužů z městské stráže, jak naznačuje jedna z alternativních verzí úkolu Jde do tuhého.\n\nKrom své práce ovšem kapitán Meis miluje ještě něco. Nebo spíš někoho - Carmen \"vůdkyni\" šlapek z wyzimské Chrámové čtvrti. Že to není jen ledajaké krátkodobé poblouznění dokazuje úkol Kráska a zvíře, kde přesně podle staré pověsti jen \"pravá láska\" zlomí kletbu, byť dá veliteli stráže hodně práce, aby se přemohl a dal jí přednost před svou prací a výhodami, které mu druhá podoba poskytuje.\n\nV Kapitole V se Geralt od Carmen dozví, že Vincent své oběti nelituje, ale naopak se s Carmen oženil i navzdory zmatku ve Wyzimě způsobenému Scoia'tel.\n\nÚkoly\nKráska a zvíře\nKrvežíznivá rostlina, trofej\nKrysa, nepřímo\nNestvůra ve stokách, trofej\nPodezřelý: Vincent Meis\nPoslíček, jedna z možností\nSvědek\nÚtěk z vězení\nWyzimská tajemství\nZámek a klíč\nZápisy do Deníku\n\tKapitán městské stráže pustil z vězení Magistra, jednoho z nejhledanějších zločinců v Temerii.\n\nVincent je kapitánem městské stráže a hlavním ochráncem zákona ve wyzimské chrámové čtvrti.\n\nVincent Meis jako jeden z mála viděl, jak vcházím do stok zabít kuroliška. Také věděl, že podzemí mohu opustit pouze tím východem, u kterého mě napadli bandité Salamandry.\n\nŘíká se, že v noci se s Meisem není možné setkat. Kapitán hned po soumraku někde zmizí.\n\nKapitán stráže je nevinný, mám důkazy, že se Salamandrou nespolupracuje.\n\nNa jeho rozkaz nesmí strážníci mluvit o Salamandře.\n\n\nPokud Vincenta označíte za podezřelého v úkolu Podezřelý: Vincent Meiss:\n\nZřejmě jsem upadl v nemilost městské stráže a především kapitána Vincenta. Myslí si, že mu komplikuji snahu o zničení Salamandry.\n\n\nPokud se rozhodnete Vincenta zabít:\n\nUkázalo se, že Vincent Meis skrývá temné tajemství. Kapitán stráže je lykantrop. Jako vlkodlak vychází v noci do ulic a bojuje se zločinci. Dospěl jsem k názoru, že je monstrum obyvatelům města příliš nebezpečné, a zabil jsem ho.\n\nPokud necháte Vincenta žít:\n\nUkázalo se, že Vincent Meis skrývá temné tajemství. Kapitán stráže je lykantrop. Jako vlkodlak vychází v noci do ulic a bojuje se zločinci. Dospěl jsem k názoru, že Vincent spořádané obyvatele neohrožuje, a pustil jsem ho, byť je to příšera.\n\n\nPokud splníte úkol Kráska a zvíře:\n\nNa prosbu Carmen, kurtizány zamilované do Vincenta, jsem našel lék na lykantropii a poradil dívce, jak má svého milovaného vyléčit. Vincent už není vlkodlakem a jeho lásce s Carmen už nic nepřekáží.\n\n\t\nPoznámky\nPokud Vincenta v Kapitole III zabijete, Carmen už se s vámi nebude chtít vybavovat.\nPokud jste nechali Vincenta žít (nezávisle na tom, jestli jste ho vyléčili nebo ne) a naopak v Kapitole V zabili princeznu Addu, je posledním zjevením v závěrečném úkolu Ledové zrcadlo právě vlkodlak Vincent.\nV Kapitole II vám Vincent (pokud ho nepodezříváte) může pomoct projít na jinak zamčená nebo omezeně přístupná místa - do Lebedova špitálu, na Hráz a na Wyzimský hřbitov\nV závislosti na vašem ortelu nad Vincentovým osudem se bude odvíjet i úkol Jde do tuhého. Poté, co se vypravíte do Nového Narakortu, se na vás vrhne městská stráž (pokud jste Vincenta zabili) ve snaze potrestat smrt svého velitele, nebo vás napadnou Salamandři, ale v tom případě vám Vincent přijde na pomoc - buď jako vlkodlak (pokud jste ho nevyléčili), nebo jako člověk s jednotkou dobrovolníků.\nČeská verze Zaklínače z nějakého důvodu přidala Vincentovi do příjmení jedno S.\n\n\n\n\nKonec spoileru."
    ]
}