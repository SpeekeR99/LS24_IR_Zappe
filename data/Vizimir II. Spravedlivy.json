{
    "title": [
        "Vizimir II. Spravedlivý"
    ],
    "toc": [],
    "h1": [],
    "h2": [
        "Vizimir II. „Spravedlivý“",
        "Stručný popis",
        "Rodina, Přátelé, Vztah k ostatním"
    ],
    "h3": [
        "Jméno",
        "Titul",
        "Rasa",
        "Pohlaví",
        "Partner/ka",
        "Rodiče (matka, otec)",
        "Příbuzní"
    ],
    "content": [
        "Vizimir II. „Spravedlivý“\nJméno\nVizimir II. „Spravedlivý“\nTitul\nKrál Redanie\n\nKrál Novigradu\n\nStručný popis\nRasa\nČlověk\nPohlaví\nMuž\nRodina, Přátelé, Vztah k ostatním\nPartner/ka\nHedvika z Malleore\nRodiče (matka, otec)\nHeribert (otec)\n\nDiana (matka)\n\nPříbuzní\nRadovid V. (syn)\n\nDalimira (dcera)\n\nMilena (dcera)\n\nVizimir II. byl desátý král Redanie, syn Heriberta a Diany de Saint-Villiers. Posmrtně byl řečený jako „Spravedlivý“. Oženil se s Hedvikou z Malleore a z jejich vztahu vzešly tři děti.\n\nSnažil se o udržení dobrých vztahů s Temerií, ale dosáhl pravého opaku. Mladý temerský král Foltest Redance smrtelně urazil, když kvůli incestnímu milostnému románku se svou sestrou odmítl domluvený sňatek s Vizimirovou dcerou Dalimirou (známou jako Dalka). Nálada mezi ověma královstvími tak zůstala na bodu mrazu. Dalimira později odešla do kláštera a její mladší sestra Milena (známá jako Milka) se dala na studium magie.\n\nJako první z panovníků Severních království začal razit agresivní a nenávistnou politiku vůči elfům a Nilfgaardu. To se mu stalo osudným. Krátce po vypuknutí druhé války a po událostech na ostrově Thanedd byl Vizimir neznámým elfským atentátníkem ubodán k smrti.\n\nVlády se po jeho nenadálé smrti místo královské vdovy chopila tzv. \"Regentská rada\" vedená Sigismundem Dijkstrou a kouzelnicí Filippou Eilhart, která na Vizimirově dvoře dříve působila jako rádkyně. Není vyloučeno, že někdo z nich měl ve spiknutí proti králi prsty a na přípravě atentátu se přímo podílel.\n\nRada má nezpochybnitelné zásluhy na uzavření Cintránského míru, ale byla posléze sesazena, když se o své dědičné právo přihlásil jediný Vizimirův syn Radovid.\n\nPředchůdce:\nHeribert\tZnak z doby nástupu\tKrál Redanie\tZnak z doby konce vlády\tNástupce:\nRegentská rada"
    ]
}