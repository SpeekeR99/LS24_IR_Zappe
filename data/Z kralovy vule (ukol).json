{
    "title": [
        "Z královy vůle (úkol)"
    ],
    "toc": [],
    "h1": [],
    "h2": [
        "Návod",
        "Zápis do deníku",
        "Poznámky"
    ],
    "h3": [],
    "content": [
        "Z královy vůle je jeden z prvních úkolů ve hře Zaklínač 2: Vrahové králů a je uveden skrze Geraltův výslech Vernonem Rochem. Děj úkolu se odehrává v temerském táboře u hradu La Valette, těsně před útokem proti povstalcům.\n\nNávod\n\nGeralt a Triss jsou ráno hrubě vyrušeni vojákem, který přišel oznámit, že král Foltest si předvolal Geralta. Následuje krátký rozhovor mezi Geraltem a Triss, než se zaklínač vydá za králem. Před stanem lze zastihnout dohadující se Sekáče z Crinfridu, rozhovorem s nimiž lze začít úkol Srdce Melitelé. Ve vojenském táboře je několik různých aktivit jako kostkový poker nebo páka a je zde možnost sesbírat některé užitečné materiály. Foltesta lze zastihnout u obléhacích strojů, rozmlouvajícího s nilfgaardským vyslancem Shilardem Fitzem-Oesterlenem.\n\nPo Shilardově odchodu Foltest spatří dalekohledem na hradbách hradu hrabě Etcheverryho. Na Geraltovi je, aby pomohl správně zamířit balistu. Pokud je Etcheverry zasažen, nebude nutné s ním bojovat později při útoku na hradby.\n\nNakonec se Geralt po Foltestově boku vydá v obléhací věži na hradby. Ještě před příjezdem k hradbám Foltest pronáší krátký proslov ke schromážděným rytířům a šlechticům. Úkol končí krátce před začátkem boje na hradbách.\n\nZápis do deníku\n\nOd chvíle, kdy Geralt zachránil Foltestovi život, se král snažil držet si svého oblíbeného zaklínače v své blízkosti. A tak, když panovník obléhal hrad vzbouřené baronky La Valette, trávil Geralt dny jen několik kroků od králova hlavního stanu, přičemž mu společnost dělala Triss Ranuncul, čarodějka a králova rádkyně. I přes mírný neklid v hrdinově duši to byl příjemně strávený čas. Až konečně v den zahájení útoku byl povolán před Jeho Výsost. A tehdy mu začaly těžkosti.\n\nTenkrát byl Foltestovým hostem Shilars Fitz-Oesterlen, nejznámější vyslanec Nilfgaardského císařství. Posel jednal s králem až do chvíle, kdy přišel Geralt a nastal okamžik útoku. Sebevědomý král spolu se zaklínačem, který se snaží se nad nepříjemnou situací moc nepřemýšlet, se přidali ke královskému vojsku v obléhací věži.\n\nPoháněna silou vojáků se obléhací věž posunovala směrem k vítězství. Nováčci se třásli strachy, veteráni si mocně zavdávali z polních lahví, Foltest se chlunil a Geralt zápolil se zlou předtuchou\n\nPoznámky\nK sestřelení Etcheverryho balistou je potřeba mířit na vojáka vprava od něho, místo přímo na něj.\nU obléhacích strojů lze najít Kruh života."
    ]
}