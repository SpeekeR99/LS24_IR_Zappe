{
    "title": [
        "Zaklínač (film)"
    ],
    "toc": [],
    "h1": [],
    "h2": [
        "Obsazení",
        "Seznam epizod",
        "Rozdíly mezi knihou a seriálem"
    ],
    "h3": [],
    "content": [
        "Zaklínač (polsky Wiedźmin) je film (2001) i seriál (2002) podle povídek Andrzeje Sapkowského režírované Markem Brodzkym. Scénáristou byl Michał Szczerbic a producentem Lew Rywin. Geralta hrál Michał Żebrowski a hudbu složil Grzegorz Ciechowski.\n\nFilm, který se v roce 2001 objevil v kinech byl dvouhodinovým sestřihem dosud nevydaného seriálu a byl velmi špatně přijat jak kritiky, tak fanoušky. Vyčítán je mu především nepřehledný a zmatený děj a rozsáhlé změny oproti předloze. Třináctidílný seriál(již dvakrát celý odvysílán na ČT) vstoupil na televizní obrazovky ve špatném stínu filmu, byl však fanoušky přijat vlídněji, i když některé zavěry a změny děje se zdály být zvoleny nevhodně. Popisuje děj většiny povídek z Posledního přání a Meče osudu, které se pokusil spojit v jeden celek. Je na něm patrná zřetelná nízkonákladovost, autoři však dokázali vystihnout do značné míry atmosféru knih.\n\nObsazení\n\nMichał Żebrowski jako Geralt z Rivie\n\nHlavní postavy:\n\nMichał Żebrowski - Geralt z Rivie\nZbigniew Zamachowski - Marigold\nMarta Bitner - Ciri\nGrażyna Wolszczak - Yennefer z Vengerbergu\nMaciej Kozłowski - Falwick\n\nVedlejší postavy:\n\nEwa Wiśniewska - Callanthé\nAnna Dymna - Nenneke\nJerzy Nowak - Vesemir\nWojciech Duryasz - Starý zaklínač\nKinga Ilgner - Renfri\nMagdalena Warzecha - Visenna\nAgnieszka Dygant - Toruviel\nSeznam epizod\nEpizoda\tPolský název\tČeský překlad\tPředloha\n1\t\"Dzieciństwo\"\t\"Dětství\"\tŽádná\n2\t\"Nauka\"\t\"Učednická léta\"\tŽádná\n3\t\"Człowiek - pierwsze spotkanie\"\t\"Člověk – První setkání\"\tObsahuje části z \"Menšího zla\" a \"Hlasu rozumu\"\n4\t\"Smok\"\t\"Drak\"\t\"Hranice možností\"\n5\t\"Okruch lodu\"\t\"Kus ledu\"\t\"Střípek ledu\"\n6\t\"Calanthe\"\t\"Callanthé\"\t\"Otázka ceny\"\n7\t\"Dolina Kwiatów\"\t\"Údolí květin\"\t\"Věčný oheň\", \"Konec světa\"\n8\t\"Rozdroże\"\t\"Rozcestí\"\t\"Zaklínač\", \"Hlas rozumu\", \"Něco víc\"\n9\t\"Świątynia Melitele\"\t\"Svatyně Melitelé\"\t\"Hlas rozumu\"\n10\t\"Mniejsze zło\"\t\"Menší zlo\"\t\"Menší zlo\"\n11\t\"Jaskier\"\t\"Marigold\"\tČásti \"Menšího zla\", \"Střípku ledu\" a \"Meče osudu\"\n12\t\"Falwick\"\t\"Falwick\"\tŽádná\n13\t\"Ciri\"\t\"Ciri\"\tObsahuje části z \"Něco víc\"\nRozdíly mezi knihou a seriálem\n\nPlakát k filmu Zaklínač\n\nTvůrci seriálu provedli mnoho změn oproti předloze. Mezi hlavní patří:\n\nV knize dala Geralta zaklínačům jeho matka, Visenna, a svého otce nikdy nepoznal. V seriálu byl odveden od rodičů, protože byl Dítětem Osudu.\nV knize byl Vesemir zaklínačem. V seriálu byl knězem. Některé z Vesemirových vlastností byly v seriálu dány Starému Zaklínači.\nV knize nebyl Geralt pro ostatní zaklínače vyděděncem, v seriálu tomu tak je.\nV knize nebyly žádné ženy zaklínači, zatímco v seriálu existuje jejich vlastní škola.\nV knize se Geralt poprvé setkává s Ciri v Brokilonském lese, ne ve Svatyni Melitelé.\nV knize Nenneke ani Iola nezemřely."
    ]
}