{
    "title": [
        "Zaklínači"
    ],
    "toc": [
        "Obsah\n1\tPřehled\n2\tZnámí zaklínači\n3\tVe hře Zaklínač\n3.1\tDalší zaklínači\n3.2\tZápisy do Rejstříku"
    ],
    "h1": [],
    "h2": [
        "Obsah",
        "Přehled",
        "Známí zaklínači",
        "Ve hře Zaklínač"
    ],
    "h3": [
        "Další zaklínači",
        "Zápisy do Rejstříku"
    ],
    "content": [
        "Geralt z Rivie, zaklínač a protagonista série Zaklínač\n\nZaklínač (polsky wiedźmin, anglicky a witcher), také známý jako vědmák, je někdo, kdo prošel rozsáhlým tréninkem, tvrdou fyzickou i psychickou průpravou a tajemnými rituály (ty probíhají v zaklínačských školách, například na Kaer Morhen), aby se stal nájemným zabijákem monster. Geralt z Rivie, hlavní postava knižní série Zaklínač a na ni navazujících her, je jedním z nejznámějších z nich.\n\nObsah\n1\tPřehled\n2\tZnámí zaklínači\n3\tVe hře Zaklínač\n3.1\tDalší zaklínači\n3.2\tZápisy do Rejstříku\nPřehled\n\nZaklínači jsou bratrstvo mutacemi upravených profesionálních lovců nestvůr a jiných nebezpečných živočichů. Své členy získávali doslova „sbíráním“ sirotků a dalších hladových, podvyživených dětí – pouze chlapců, v některých případech na základě Zákona překvapení. Členy mohli být pouze muži, pro které byly speciálně určeny transformující lektvary a kteří byli spíše nahraditelní v populaci. Základem výcviku zaklínačů byl neuvěřitelně náročný a tuhý trénink, kdy se mladí zaklínači snažili zvládnout specifický styl boje nutný k eliminaci bleskově rychlých zvířat a nestvůr. Nejdůležitější byla ovšem Zkouška trav, kdy byly dítěti – budoucímu zaklínači podány silné jedy, halucinogeny a speciální lektvary, které měly za úkol pozměnit jeho organismus tak, aby nabyl požadovaných vlastností. Pokud mladý adept přežil, což se mnoha chlapcům nepodařilo, pokračoval v tréninku a zdokonaloval svou techniku boje. Časem získal i magický medailon, s jehož pomocí se naučil sesílat jednoduchá kouzla užitečná pro boj s nestvůrami. Zaklínači totiž neměli vrozené magické nadání. Závěrem obdržel speciální stříbrný meč, výhodný (a nutný) např. při boji s vampýry. Po ukončení tréninku začal zaklínač pracovat, povětšinou obcházel vesnice a osady a ptal se po práci; neúspěšní zaklínači díky povaze jejich zaměstnání rychle mizeli a žádný zaklínač nezemřel sešlostí věkem. Vděku se ovšem většinou za své služby nedočkal: chtěl za svou práci peníze a rovněž se lišil od ostatních lidí svým zjevem. Mutace totiž zanechávala na tělech zaklínačů výrazné stopy – např. slavný Bílý Vlk (Geralt z Rivie) měl vlasy bílé právě v důsledku mutace. „Výrobní známkou“ všech zaklínačů byly „plazí“ oči se svislými zorničkami, které umožňovaly rychlejší vnímání pohybů a schopnost vidět ostře i v hluboké tmě. Výcvikový režim, styl boje a světonázor se u zaklínačů lišil podle toho, k jaké škole se řadili. Na pevnině jsou nejznámějšími školy vlka, medvěda, gryfa, zmije a kočky.\n\nZaklínač má dvě hlavní zbraně:\n\nsvůj zaklínačský ocelový meč\nsvůj zaklínačský stříbrný meč\nZnámí zaklínači\nGeralt\nLambert\nCoën\nVesemir\nEskel\nVe hře Zaklínač\nDalší zaklínači\nBerengar\nHavran (pouze zmíněný)\nLeo – nebyl podroben mutacím a nemohl užívat označení „zaklínač“ z důvodu zlomení si prstů při tréninku\n\nNěkteré knihy zaklínače často považují za nelidi, Geralt opakovaně upozorňuje, že zaklínač je spíše profese než rasa.\n\nZápisy do Rejstříku\n\tZaklínači\n\n\"S ohledem na jejich odlišnost, nezvyklé odolnosti a schopnosti jsou zaklínači považováni za vyvržence a často naráží na nenávist. Slavný útok davu vesničanů na Kaer Morhen vedl ke zničení tvrze, v boji pak většina zaklínačů zahynula. Ti, kteří přežili, jsou poslední svého druhu, neboť nové zaklínače toto společenstvo již neškolí.\"\n\n\"Lidé zaklínače potřebují, ale bojí se jich. Potulní bojovníci vyvolávají strach, protože jsou to mutanti disponující nadlidskými schopnostmi. Jen málokdy je zaklínač vítaným hostem. Kontakty s představiteli této organizace se většinou omezují na obchodní záležitosti. A když dojde k pogromu na čarodějnice, bývají zpravidla napadáni i zaklínači.\"\n\n\"Pod vlivem mutagenů a magie se zaklínačský organismus stane odolným vůči všem chorobám a získá naprostou imunitu.\""
    ]
}