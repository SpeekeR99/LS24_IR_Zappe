{
    "title": [
        "Zaklínačský medailon"
    ],
    "toc": [],
    "h1": [],
    "h2": [
        "Poznámky",
        "Ve hře Zaklínač",
        "Ve hře Zaklínač 3: Divoký hon"
    ],
    "h3": [],
    "content": [
        "Zaklínačský medailon je stříbrným symbolem zaklínačské profese a každý z nich je tvarován tak, aby reprezentoval školu, ze které zaklínač pochází. Tento magický medailon dostane každý mladý kandidát na zaklínače, který prošel Zkouškou trav. Původ prvních medailonů není znám, i když se předpokládá, že byly vyrobeny na Kaer Morhen.\n\nMedailony vibrují v reakci na magii ve všech jejích podobách. Varují také před číhajícími příšerami zrozenými z magie nebo magického experimentování. Zaklínačské medailony však nejsou zcela spolehlivé, určitá monstra, jako jsou dopplerové a vyšší upíři, zůstávají neodhalena, i když jsou v dosahu medailonu. Tyto amulety také umožňovaly zaklínačům sesílat jednoduchá kouzla, v PC hře to byla: Aard, Igni, Quen, Yrden, Axie.\n\nPoznámky\nPodle Geralta v povídce „Zrnko pravdy“ se žádná nestvůra nemůže dotknout zaklínačského amuletu.\nV Hlasu rozumu, část 4, Geralt říká, že je to znak Vlčí školy.\nKlíčenka s vlčí hlavou byla bonus ke hře v některých verzích.\nVe hře Zaklínač\n\nVe hře Zaklínač se dá amulet nastavit, může sledovat blízké nestvůry nebo magii. Toto se dá nastavit, když Geralt medituje v okně inventáře.\n\nJe-li amulet nastavený na detekci nestvůr, začne vibrovat, jakmile je nestvůra blízko. Je-li nestvůra velice blízko, objeví se červený rámeček v levé části obrazovky a amulet začne vibrovat velice silně.\n\nJe-li amulet nastaven na detekci magie, začne vibrovat, je-li blízko místu moci.\n\nKruh okolo amuletu ukazuje aktivní účinky a postup do další úrovně.\n\n\n\n\nVe hře Zaklínač 3: Divoký hon\n\nV Zaklínači 3: Divoký hon má medailon jen omezenou roli a je z velké části nahrazen zaklínačskými smysly, což je schopnost, která v předchozích dílech trilogie nebyla. I když stále reaguje, když Geralt mluví s někým, kdo vytváří magii, jako jsou prokleté bytosti, a nepravidelně vibruje (ať už ukazuje na vodítko nebo varuje před nebezpečím), když hráč prozkoumává svět."
    ]
}