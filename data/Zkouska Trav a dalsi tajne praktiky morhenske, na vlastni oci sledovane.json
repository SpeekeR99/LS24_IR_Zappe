{
    "title": [
        "Zkouška Trav a další tajné praktiky morhenské, na vlastní oči sledované"
    ],
    "toc": [],
    "h1": [],
    "h2": [],
    "h3": [],
    "content": [
        "Zkouška Trav a další tajné praktiky morhenské, na vlastní oči sledované je manuskript výlučně pro potřeby Čarodějné Kapituly. Jeho autorkou je Carla Demetia Crest, čarodějka a absolventka slavné Arethusy.\n\n“\tTřetího dne zemřely všechny děti, vyjma jediného nevolníka věku asi desíti let. Tento, až doposud zachvácen silnými konvulsemi, upadl nyní do stavu hlubokého obluzení. Jeho oči získaly skelný výraz, neustále se zachytával rukama pokrývek anebo jimi tápal ve vzduchu, jakoby se pokoušel lapat vznášející se chmýří. Jeho dech byl hlasitý a chraptivý, na kůži mu vystoupil studený a lepkavý pot. Tehdy mu byla vpravena do žíly další dávka mixtury. Vyvolala krvácení nosní sliznice, jeho kašel se změnil v dávení, až nakonec sledovaný ochabl a upadl do hluboké katalepsie. Po následující dva dny symptomy setrvávaly. Během času však pokožka přestala vylučovat pot, stala se suchou a horečnatě rozpálenou; puls ztratil původní sílu a znatelně se zpomalil, leč nepřestal být hmatný. Sledovaný se ani jednou neprobral, ani jednou nevykřikl. Konečně nadešel den sedmý. Chlapec se probudil z mrákot, otevřel oči. A jeho oči byly jako oči zmije\t”\n\n\n—str.65, Krev elfů"
    ]
}