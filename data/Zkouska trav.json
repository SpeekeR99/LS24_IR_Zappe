{
    "title": [
        "Zkouška trav"
    ],
    "toc": [],
    "h1": [],
    "h2": [],
    "h3": [],
    "content": [
        "Klíčový okamžik v životě každého zaklínače, pro mnohé osudový. Mladý zaklínač byl podroben v pravý čas této zkoušce, kdy mu byly do těla (povětšinou násilím) vpraveny silné jedy a mutagenní elixíry. Trvala 3 dny, po které byl malý chlapec upoután na lůžko a postupně dostával další a další dávky jedů. Vetšina uchazečů zemřela v průběhu prvního dne, v dalších dvou dnech již byla úmrtnost nižší. Celkově přežilo mutaci zhruba 30 – 35 % potenciálních zaklínačů. Výsledkem mutace byly změněné oči s vertikální zornicí umožňující rychlejší vnímání pohybů i citlivější vidění v temnotách, zbystřený sluch, zrychlené reakce, snížená frekvence tepu snižující nebezpečí vykrvácení, odolnost na všechny nemoci, zvýšená odolnost vůči jedům, kyselinám a chemikáliím všeho druhu, zvýšená schopnost regenerace, aj."
    ]
}