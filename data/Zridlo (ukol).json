{
    "title": [
        "Zřídlo (úkol)"
    ],
    "toc": [],
    "h1": [],
    "h2": [
        "Návod",
        "Odměna"
    ],
    "h3": [],
    "content": [
        "Návod\n\nZačátek: u Triss, na začátku třetí kapitoly.\nÚkol: zjistit, kdo má na svědomí magické anomálie.\nOdměna: ještě bližší vztah s Triss nebo se Shani.\n1. Triss vás požádá, abyste ve městě rozmístili tři magické senzory a nalezli tak zdroj magických anomálií.\nZařízení patří na následující místa: • k bráně do chrámové čtvrti • do polorozpadlé kaple uprostřed hřbitova • na stěnu radnice v kupecké čtvrti\n\n2. Zpátky k Triss\nDozvíte se, že anomálie způsobuje dítě s mimořádnými magickými schopnostmi – Alvin, hoch, jehož jste\npoznali v kapitole I. Máte ho okamžitě vyzvednout ve špitále sv. Lebedy a přivést k čarodějce.\n3. Rozhovor se Shani po vstupu do chrámové čtvrti\nDívka vás naléhavě požádá, abyste Alvina namísto k Triss přivedli k ní.\n4. Zajděte do lazaretu sv. Lebedy.\n5. Ve špitále narazíte na Marigolda, který se zrovna snaží sblížit s jednou z ošetřovatelek. Informuje vás, že\nchlapec byl právě unesen, ale naštěstí ví, kam ho bandité odvedli. Následujte ho až k lupičskému doupěti.\n6. Zlikvidujte všechny protivníky uvnitř a promluvte si s Alvinem.\n\nNyní se musíte rozhodnout, které ženě chlapce svěříte do péče. Změní to nejen váš vztah k Triss nebo k Shani,\nale ovlivní to i pozdější úkoly ve hře.\n\n7. Promluvte si s tou, kterou jste zvolili za hochovu opatrovnici, a oznamte to její sokyni, kterou si tím\npohněváte až do konce hry.\n8. Vraťte se ke své vyvolené (a posléze do Nového Narakortu na mejdan s Marigoldem).\n\nOdměna\n\nNoc s Triss (pokud dítě přivedete k ní). Čarodějka vás vypeskuje, že se Alvinovi málo věnujete. Z jejích\nslov pochopíte, že budete-li si více hledět Alvina, budete mít i větší šanci u jeho pečovatelky. Proto při\ndalších návštěvách nezapomínejte s chlapcem rozprávět a odpovídat na všechny jeho otázky, dokud Triss\nnedojde k závěru, že jste dobrým otcem. Pak vás požádá ještě o hmotný důkaz vaší lásky – zlatý prsten\ns rubínem. Lze jej koupit od obchodníka na tržišti za 100 orénů.\n\n\n\n\nNoc se Shani (lze uskutečnit, pokud dítě přivedete k ní). Shani se snaží nezaostávat za svou kouzel a čar\nznalou sokyní a ukáže vám taky trochu „magie“. Vy jí zase musíte dokázat, že vám na vztahu záleží. Vše\nprobíhá stejně jako v případě Triss: nejprve si často povídejte s Alvinem a pak dívce přineste prsten. Tím si\nzískáte její srdce."
    ]
}